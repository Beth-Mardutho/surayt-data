<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="en"><foreign xml:lang="tru">ܐܘ ܚܰܠܘܐ ܕܝ ܐܶܡܐ</foreign> / U ḥalwo di emo</title>
        <title level="s">Šlomo Surayt Corpus</title>
        <author>
          <!-- Insert name of author of this text -->Ayhan Gürkan 
        </author>
        <sponsor>Freie Universität Berlin</sponsor>
        <sponsor>Beth Mardutho: The Syriac Institute</sponsor>
        <sponsor>Stockholm University</sponsor>
        <sponsor>St Ephrem Syriac Orthodox Monastery in the Netherlands</sponsor>
        <sponsor>Midyat Süryani Kültür Dernegi</sponsor>
        <funder/>
        <!-- You can list funders seperate from sponsors -->
        <funder>Erasmus+ Programme of the European Union (Project Number 2017-1-DE01-KA203-003573)</funder>
        <funder>Freie Universität Berlin</funder>

        <editor role="editor">
          <!-- Insert name of editor -->Prof. Dr. Shabo Talay
        </editor>
        <!-- Repeat editor role for each individual editor -->

        <respStmt>
          <resp>TEI XML encoding by</resp>
          <name>
            <!-- Insert the name of the person responsible for this conversion -->Anna-Simona Barbara Üzel
          </name>
        </respStmt>
        <respStmt>
          <resp>Edited by</resp>
          <name>SAOP-Team </name>
        </respStmt>

      </titleStmt>
      <editionStmt>
        <edition n="0.1"/>
      </editionStmt>
      <publicationStmt>
        <distributor>
          <placeName>
            <!-- Who is responsible for distributing this info? That is: who hosts the server? -->
            Beth Mardutho: The Syriac Institute
          </placeName>
        </distributor>
        <authority>Šlomo Surayt Corpus</authority>
        <idno type="URI">https://surayt.bethmardutho.org/1417</idno>
        <!-- This is where you assign a URI number (repalce the #) - each XML file needs a unique number -->
        <availability>
          <!-- Are these texts Open Access? If so, you can just leave this section as is -->
          <p/>
          <licence target="http://creativecommons.org/licenses/by/4.0/">
            <p>Creative Commons — Attribution 4.0 International — CC BY 4.0</p>
            <p>https://creativecommons.org/licenses/by/4.0/</p>
          </licence>
          <ab>
            <note>
              <!-- You may want to add a note here explaining the open access policy -->
            </note>
          </ab>
        </availability>
        <date calendar="Gregorian">2020</date>
      </publicationStmt>
      <sourceDesc xml:id="sourceDesc1">
        <bibl>
          <title>
            <!-- Insert title of the work here -->
          </title>
          <author>
            <!-- Insert author of the work here -->
          </author>
          <note>
            <p>
              <!-- Add any necessary notes about the original publication -->
            </p>
          </note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <p>
          <!-- Insert brief description of the Surayt Project -->
          Surayt-Aramaic Online Project (SAOP) aims at developing the Surayt-Online course for intermediary and advanced levels (B1-2, C1 and C2) and producing additional linguistic material for the teaching of Surayt (also known as Turoyo).
        </p>
      </editorialDecl>
    </encodingDesc>
    <profileDesc>
      <langUsage>
        <language ident="tru">Surayt/Turoyo dialect of Neo-Aramaic</language>
      </langUsage>
    </profileDesc>
    <revisionDesc>
      <change when="2020-07-13">Created: file</change>
      <!-- Insert date of file creation YYYY-MM-DD format-->
      <change>
        <!-- Repeat the change element as often as necessary when the files are updated -->
      </change>
    </revisionDesc>
  </teiHeader>
  <text>
    <body>
      <!-- Text goes here -->
      <div type="surayt">
        <p xml:lang="tru">
          <anchor xml:id="test.syr.1" corresp="test.latn.1"/>
          <!-- The xml:id and corresp id system is how you can align paragraphs. The "xml:id" declares an identity for this paragraph, and the corresp links it to another paragraph that has a declared name elsewhere -->
          <!-- So, we need a system in place that can easily be reproduced to label paragraphs -->
          <!-- I might recommend something like this: filename.text.1 where you replace "filename" with whatever you're calling the file, text represents the surayt text (as opposed to transcription below) and then the paragraphs are numbered sequentially -->
          ܐܘ ܚܰܠܘܐ ܕܝ ܐܶܡܐ ܠܰܫܰܢ ܐܘ ܢܰܥܝܡܐ ܕܟܳܘܶܐ ܚܰܬ݂ܐ ܓ݂ܰܠܰܒܶܐ ܡܘܗܝܡ ܝܐ. ܔܓ݂ܰܝܪ ܡܘ ܟܶܘܐ ܐܝ ܐܶܡܐ ܕܡܷܢܩܐ ܐܘ ܢܰܥܝܡܰܝܕ݂ܰܗ ܗܰܡ ܐܶܠܰܗ ܘܗܰܡ ܠܘ ܢܰܥܝܡܐ ܦܰܝܕܰܐ ܝܐ. ܡܶܩܷܡ ܒܰܙ ܙܰܒܢܶܐ ܥܰܬܝܩܶܐ ܒܕܘܟܳܬ݂ܶܐ ܒܷܬ݂ܷܪ ܡܘ ܡܰܘܠܳܕ݂ܐ ܐܘ ܚܰܠܘܐ ܩܰܡܳܝܐ ܥܰܠ ܕܟܷܬܘܰܐ ܐܘ ܓܰܘܢܰܝܕ݂ܶܗ ܫܰܥܘܬ݂ܐ ܟܡܷܬܝܰܩܢܝܘܰܐ ܕܟܳܐܒܶܐ ܙܰܪܰܪ ܠܘ ܢܰܥܝܡܐ، ܡܰܘܟ݂ܰܐ ܡܰܟ݂ܝܪܝܘܰܐ ܐܘ ܚܰܠܘܰܢܐ ܠܰܪܘܰܠ . ܐܶܠܐ ܒܝ ܛܰܒܝܥܰܐ ܟܘܠ ܡܶܕܶܐ ܕܷܟ݂ܠܷܩܠܶܗ ܐܰܠܳܗܐ ܡܘܚܰܩܰܩ ܟܝܬ ܦܰܝܕܰܐ ܐܶܒܶܗ. ܒܰܙ ܙܰܒܢܰܢܝ ܐܰܚ ܚܰܪܳܝܶܐ ܐܰܕ ܕܷܟ݂ܶܬܷܪ ܣܬܶܐ ܒܷܬ݂ܷܪ ܡܰܬ ܬܰܚܠܝܠܶܐ ܕܣܷܡܡܶܗ ܡܰܛܷܢ ܠܩܰܢܰܥܰܐ ܕܘ ܚܰܠܘܰܢܐ ܐܘ ܩܰܡܳܝܐ ܕܟܷܬܝܐ ܫܰܥܘܬ݂ܐ ܓ݂ܰܠܰܒܶܐ ܡܘܗܝܡ ܝܐ ܠܰܫܰܢ ܐܘ ܢܰܥܝܡܐ. 
ܡܫܰܝܰܠ ܡܰܕ ܕܷܟ݂ܶܬܷܪ، ܗܰܠ  ܐܘ ܚܰܠܘܐ ܕܰܚ ܚܷܝܶܘܷܢ ܟܳܨܳܝܰܕ ܕܘܟܬ݂ܶܗ ܕܘ ܚܰܠܘܐ ܕܝ ܐܶܡܐ؟ ܟܷܐܡܡܝ؛ ܠܐ. ܐܘ ܚܰܠܘܐ ܕܰܚ ܚܷܝܶܘܷܢ ܠܘ ܓܳܪܰܢ ܕܘ ܚܰܠܘܐ ܕܝ ܐܶܡܐ ܡܫܰܚܷܠܦܳܐ ܝܐ ܓ݂ܰܠܰܒܶܐ. ܐܘ ܚܰܝܘܰܢ ܕܟܳܐܟ݂ܰܠ ܓܶܠܐ ܐܰܘ ܝܰܪܳܩܘܬ݂ܐ ܒܷܬ݂ܷܪ ܡܷܐ ܕܐܰܟ݂ܝܠܶܗ ܡܘܟܠܳܢܶܐ ܕܟܝܬ ܐܰܦ݁ܦ݁ܶܗ ܐܰܨܝܬ ܟܳܡܷܩܛܰܥ ܐܘ ܚܰܠܘܰܬ݂ܬ݂ܶܗ.   (ܝܰܥܢܝ ܟܳܡܝܫܰܚܠܷܦ ܘܟܳܘܶܐ ܡܰܝܳܢܐ). ܐܶܠܐ ܐܝ ܐܶܡܐ ܐܝܢܰܩܩܰܐ ܙܰܒܢܐ ܝܰܪܝܟ݂ܐ ܕܐܘܟ݂ܠܐ ܝܰܪܳܩܘܬ݂ܐ ܘܕܠܐ ܐܘܟ݂ܠܐ ܒܰܣܪܐ، ܐܘ ܚܰܠܘܰܝܕ݂ܰܗ ܟܳܘܶܐ ܡܰܝܳܢܐ ܟ݂ܕܘ ܚܰܠܘܐ ܕܰܬ ܬܰܘܪܳܬ݂ܶܐ. ܒܰܣ ܒܷܬ݂ܷܪ ܡܷܐ ܕܕܘܥܪܐ  ܘܕܐܘܟ݂ܠܐ ܒܰܣܪܐ ܢܰܩܩܰܐ ܚܪܶܬܐ ܟܳܕܳܥܰܪ ܐܘ ܚܰܠܘܰܝܕ݂ܰܗ ܟ݂ܘܕ ܡܶܩܷܡ. ܡܰܘܟ݂ܰܐ ܐܘ ܡܘܟܠܐ ܕܘ ܒܰܣܪܐ ܠܰܫܰܢ ܐܝ ܐܰܬ݂ܬܐ ܕܡܷܢܩܐ ܓ݂ܰܠܰܒܶܐ ܡܘܗܝܡ ܝܐ. 
ܟܘܠ ܕܘܟܬ݂ܐ ܟܷܬܠܰܗ ܠܪܘܚܰܗ ܫܷܟܠܰܬ ܕܡܘܟܠܳܢܶܐ. ܡܰܣܰܠܰܐ، ܐܰܢ ܢܳܫܶܐ ܕܟܳܥܰܝܫܝ ܒܣܝܒܝܪܝܰܐ ܥܰܠ ܕܝܰܪܳܩܘܬ݂ܐ ܠܐ ܟܳܡܝܩܰܦܶܐ ܒܘ ܙܳܝܘܕܐ ܒܰܣܪܐ ܟܐܘܟ݂ܠܝ. ܡܰܘܟ݂ܰܐ ܐܰܢ ܢܳܫܶܐ ܕܟܳܥܰܝܫܝ ܬܰܡܐ ܟܳܘܷܢ ܒܓܘܫܡܐ ܪܰܒܐ ܘܩܰܘܝܐ ܓ݂ܰܠܰܒܶܐ ܐܶܠܐ ܥܘܡܪܰܝܝܶܗ ܟܳܘܶܐ ܟܰܪܝܐ. ܟܝܬ ܢܳܫܶܐ ܕܟܳܥܰܝܫܝ ܒܷܣܘܝܔܪܰܐ ܘܒܘ ܗܷܢܕ. ܒܰܚ ܚܰܝܰܬ݂ܬ݂ܶܗ ܟܘܠܠܶܗ ܠܐ ܟܐܘܟ݂ܠܝ ܒܰܣܪܐ ܐܶܠܐ ܐܘ ܓܘܫܡܰܬ݂ܬ݂ܶܗ ܟܳܘܶܐ ܝܰܪܝܟ݂ܐ ܘܩܰܘܝܐ. ܗܰܬ݂ܶܐ ܟܷܐܬ݂ܝܐ ܡܝ ܐܶܡܐ ܕܟܳܡܷܢܩܐ ܐܘ ܢܰܥܝܡܰܝܕ݂ܰܗ ܘܟܷܘܝܐ ܡܳܪܐ ܠܪܘܚܰܗ ܡܰܡ ܡܘܟܠܳܢܶܐ ܕܟܳܐܒܷܢ ܙܰܪܰܪ ܠܝ ܨܰܚـܚܰـܝܕ݂ܰܗ.
ܐܘ ܚܰܠܘܐ ܕܝ ܐܶܡܐ ܠܐ ܒܰܣ ܠܘ ܓܘܫܡܐ ܟܳܐܒܶܐ ܦܰܝܕܰܐ، ܐܶܠܐ ܟܳܘܶܐ ܡܥܰܘܢܳܢܐ ܠܝ ܪܘܚܐ، ܘܠܘ ܡܶܚܐ ܣܬܶܐ ܕܟܳܝܳܪܰܘ. ܠܰܩܷܕܰܡ ܟܳܢܳܛܰܪ، ܘܟܳܡܰܩܘܶܐ ܐܘ ܢܰܥܝܡܐ ܡܩܰܒܷܠ ܕܰܟ ܟܶܘܶܐ. ܘܗܰܡ ܐܝܢܰܩܩܰܐ ܕܟܳܡܷܢܩܐ ܐܝ ܐܶܡܐ ܐܘ ܢܰܥܝܡܰܝܕ݂ܰܗ ܟܳܩܳܘܶܐ ܐܘ ܬܘܟ݂ܠܳܢܐ ܘܐܝ ܚܘܒܐ ܕܒܰܝܢ ܠܝ ܐܶܡܐ ܘܠܘ ܢܰܥܝܡܐ ܣܬܶܐ. ܟܝܬܐ ܐܶܒܶܗ ܟܘܠ ܫܷܟܷܠ ܕܒ݂ܝܬܰܡܝܢ ܕܟܷܬܝܐ ܣܢܝܩܳܝܐ ܐܰܥܠܰܝܝܶܗ ܐܘ ܓܘܫܡܐ ܕܘ ܢܰܥܝܡܐ ܕܝܠܳܢܳܐܝܬ݂ ܒܢ ܐܷܫܬܐ ܝܰܪܚܶܐ ܩܰܡܳܝܶܐ. 
ܐܰܝ ܝܘܬ݂ܪܳܢܶܐ ܕܘ ܚܰܠܘܐ ܕܝ ܐܶܡܐ ܓ݂ܰܠܰܒܶܐ ܢܶܐ. ܚܰܐ ܠܰܝܒܶܗ ܕܡܰܚܟܶܐ ܥܰܠ ܐܝ ܦܰܝܕܰܐ ܕܘ ܚܰܠܘܐ ܕܝ ܐܶܡܐ. ܡܰܘܟ݂ܰܐ ܐܰܕ ܕܷܟ݂ܶܬܷܪ ܟܷܐܡܡܝ؛ ܐܘ ܢܰܥܝܡܐ ܟܳܠܳܙܰܡ ܐܰܢ ܐܷܫܬܐ ܝܰܪܚܶܐ ܩܰܡܳܝܶܐ ܒܰܣ ܒܘ ܚܰܠܘܐ ܕܝ ܐܶܡܐ ܕܡܝܩܰܘܰܬ. ܐܝܢܰܩܩܰܐ ܕܘ ܢܰܥܝܡܐ ܕܠܳܐ ܝܳܢܰܩ ܐܘ ܚܰܠܘܐ ܕܝ ܐܶܡܐ، ܡܩܰܒܷܠ ܕܰܟ ܟܶܘܶܐ ܟܳܘܶܐ ܙܰܥܝܦ  ܠܐ ܟܳܩܳܕܰܪ ܕܷܡܚܰܪܰܦ݁ ܡܩܰܒܷܠ ܕܘ ܟܶܘܐ. 
ܒܰܢ ܐܷܫܢܰܢܝ ܐܰܚ ܚܰܪܳܝܶܐ، ܒܡܷܕ݂ܝܰܕ݂ ܣܬܶܐ ܟܳܚܳܙܝܢܰܐ ܕܰܢ ܐܳܣܰܘܳܬ݂ܐ ܟܳܡܷܠܦܝ ܐܰܢ ܐܶܡܳܬ݂ܶܐ ܥܰܠ ܐܝ ܐܳܠܨܳܝܘܬ݂ܐ ܕܘ ܚܰܠܘܐ ܕܝ ܐܶܡܐ ܠܘ ܢܰܥܝܡܰܝܕ݂ܰܗ. ܢܰܩܩܰܘܰܬ ܟܳܣܰܝܡܝ ܟ݂ܢܘܫܝܶܐ ܥܰܡ ܐܰܢ ܐܶܡܳܬ݂ܶܐ. ܘܢܰܩܩܰܘܰܬ ܟܳܦܷܪܣܝ ܟܬ݂ܰܘܝܳܬ݂ܶܐ. ܘܢܰܩܩܰܘܰܬ ܟܳܡܥܰܠܩܝ ܟܬ݂ܰܘܝܳܬ݂ܶܐ ܥܰܠ  ܐܰܫ ܫܘܪܳܢܶܐ ܒܓܰܘܶܗ ܕܰܒ ܒܶܝܬ݂ܟܪܝܗܶܐ. ܒܰܒ ܒܶܝܬ݂ܟܪܝܗܶܐ ܕܡܷܕ݂ܝܰܕ݂ ܣܬܶܐ ܠܰܪܘܰܠ ܥܰܠ ܐܘ ܫܘܪܐ، ܒܷܟܬ݂ܰܘܬܐ ܪܰܒܬ݂ܐ ܟܬ݂ܘܘܶܗ ܒܰܐܪܒܥܐ ܠܶܫܳܢܶܐ، ܒܘ ܬܷܪܟܝ ܘܒܘ ܥܰܪܰܒܝ ܘܒܘ ܟܘܪܕܳܝܐ ܘܒܘ ܣܘܪܝܳܝܐ ܗܰܘܟ݂ܰܐ: ܒܰܢ ܐܷܫܬܐ ܝܰܪܚܶܐ ܩܰܡܳܝܶܐ، ܒܰܣ ܚܰܠܘܐ ܕܝ ܐܶܡܐ.
ܡܠܦܢܐ ܐܝܗܐܢ ܓܘܪܩܐܢ 443                     
        </p>
          <!-- Repeat the <p> element as needed -->
      </div>

      <div type="transcription">
        <p xml:lang="en">
          <anchor xml:id="test.latn.1" corresp="test.syr.1"/>
          <!-- For the xml:id in this div, you would want to change the system so that it says filename.trans.1 -->
          U ḥalwo di emo
        </p>
          <!-- Repeat the <p> element as needed -->
      </div>
    </body>
  </text>
</TEI>
