<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="en"><foreign xml:lang="tru">ܐܝ ܥܝܶܫܶܐ ܕܥܰܡ ܐܰܢ ܢܳܫܶܐ </foreign> / I cyeše d cam an noše</title>
        <title level="s">Šlomo Surayt Corpus</title>
        <author>
		<name><forename>Ayhan</forename><surname>Gürkan</surname></name>
          <!-- Insert name of author of this text -->
        </author>
        <sponsor>Freie Universität Berlin</sponsor>
        <sponsor>Beth Mardutho: The Syriac Institute</sponsor>
        <sponsor>Stockholm University</sponsor>
        <sponsor>St Ephrem Syriac Orthodox Monastery in the Netherlands</sponsor>
        <sponsor>Midyat Süryani Kültür Dernegi</sponsor>
        <funder/>
        <!-- You can list funders seperate from sponsors -->
        <funder>Erasmus+ Programme of the European Union (Project Number 2017-1-DE01-KA203-003573)</funder>
        <funder>Freie Universität Berlin</funder>

        <editor role="editor">
          <name><roleName>Prof. Dr.</roleName><forename>Shabo</forename><surname>Talay</surname></name>
        </editor>
        <!-- Repeat editor role for each individual editor -->

        <respStmt>
          <resp>TEI XML encoding by</resp>
          <name>
            <!-- Insert the name of the person responsible for this conversion -->Anna-Simona Barbara Üzel
          </name>
        </respStmt>
        <respStmt>
          <resp>Edited by</resp>
          <name>SAOP-BerlinTeam</name>
        </respStmt>

      </titleStmt>
      <editionStmt>
        <edition n="0.1"/>
      </editionStmt>
      <publicationStmt>
        <distributor>
          <placeName>
            <!-- Who is responsible for distributing this info? That is: who hosts the server? -->
            Beth Mardutho: The Syriac Institute
          </placeName>
        </distributor>
        <authority>Šlomo Surayt Corpus</authority>
        <idno type="URI">https://surayt.bethmardutho.org/1407</idno>
        <!-- This is where you assign a URI number (repalce the #) - each XML file needs a unique number -->
        <availability>
          <!-- Are these texts Open Access? If so, you can just leave this section as is -->
          <p/>
          <licence target="http://creativecommons.org/licenses/by/4.0/">
            <p>Creative Commons — Attribution 4.0 International — CC BY 4.0</p>
            <p>https://creativecommons.org/licenses/by/4.0/</p>
          </licence>
          <ab>
            <note>
              <!-- You may want to add a note here explaining the open access policy -->
            </note>
          </ab>
        </availability>
        <date calendar="Gregorian">2022</date>
      </publicationStmt>
      <sourceDesc xml:id="sourceDesc1">
        <bibl>
          <title>
            <!-- Insert title of the work here -->
          </title>
          <author>
            <!-- Insert author of the work here -->
          </author>
          <note>
            <p>
              <!-- Add any necessary notes about the original publication -->
            </p>
          </note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <p>
          <!-- Insert brief description of the Surayt Project -->
          Surayt-Aramaic Online Project (SAOP) aims at developing the Surayt-Online course for intermediary and advanced levels (B1-2, C1 and C2) and producing additional linguistic material for the teaching of Surayt (also known as Turoyo).
        </p>
      </editorialDecl>
    </encodingDesc>
    <profileDesc>
      <langUsage>
        <language ident="tru">Surayt/Turoyo dialect of Neo-Aramaic</language>
      </langUsage>
    </profileDesc>
    <revisionDesc>
      <change when="2022-02-10">Created: file</change>
      <!-- Insert date of file creation YYYY-MM-DD format-->
      <change>
        <!-- Repeat the change element as often as necessary when the files are updated -->
      </change>
    </revisionDesc>
  </teiHeader>
  <text>
    <body>
      <!-- Text goes here -->
      <div type="surayt">
        <p xml:lang="tru">
          <anchor xml:id="test.syr.1" corresp="test.latn.1"/>
          <!-- The xml:id and corresp id system is how you can align paragraphs. The "xml:id" declares an identity for this paragraph, and the corresp links it to another paragraph that has a declared name elsewhere -->
          <!-- So, we need a system in place that can easily be reproduced to label paragraphs -->
          <!-- I might recommend something like this: filename.text.1 where you replace "filename" with whatever you're calling the file, text represents the surayt text (as opposed to transcription below) and then the paragraphs are numbered sequentially -->
          ܐܝ ܥܝܶܫܶܐ ܕܥܰܡ ܐܰܢ ܢܳܫܶܐ
        </p>
        <p xml:lang="tru">
          <anchor xml:id="test.syr.2" corresp="test.latn.2"/>
          ܐܘ ܬܘܟ݂ܠܳܢܐ ܓ݂ܱܠܱܒܶܐ ܡܘܗܝܡ ܝܳܐ ܒܰܚ ܚܰܝܶܐ ܕܘ ܒܰܪܢܳܫܐ. ܠܱܫܰܢ ܚܰܐ ܕܩܳܕܰܪ ܕܥܳܝܰܫ ܥܰܡ ܐܰܢ ܢܳܫܶܐ ܘܕܩܳܕܰܪ ܕܣܳܝܰܡ ܫܒܳܒܘܬ݂ܐ ܘܫܘܓ݂ܠܐ ܘܬܷܔܔܰܪܰܐ. ܐܘ ܒܰܪܢܳܫܐ ܟܠܳܙܰܡܠܶܗ ܘܰܟ݂ܬ ܘܬܰܥܒܐ ܘܨܰܒܷܪ ܓ݂ܱܠܱܒܶܐ ܠܱܫܰܢ ܕܩܳܕܰܪ ܕܷܡܚܰܝܨܷܠ‌ ܐܘ ܬܘܟ݂ܠܳܢܐ ܘܐܝ ܗܰܝܡܳܢܘܬ݂ܐ ܕܰܢ ܢܳܫܶܐ. ܐܘ ܥܰܡܐ ܡܫܝܚܳܝܐ ܒܝ ܨܷܢܥܰܐ، ܒܘ ܡܰܗܘܐ ܘܫܩܳܠܐ، ܒܝ ܫܒܳܒܘܬ݂ܐ ܘܒܝ ܢܳܫܘܬ݂ܰܝܕ݂ܶܗ ܕܰܝـܝܡܰܐ ܛܪܶܠܶܗ ܬܰܬ݂ܝܪ ܥܰܠ‌ ܐܰܢ ܢܳܫܶܐ ܕܟܳܥܳܝܰܫ ܐܰܥܡܰܝـܝܶܗ. ܡܝ ܟ݂ܰܨܪܰܐ ܕܝ ܢܳܫܘܬ݂ܐ ܘܕܝ ܫܒܳܒܘܬ݂ܐ. ܡܫܝܚܐ ܟܳܐܡܰܪ: ܪܚܰܡܘ ܐܘ ܩܰܪܝܘܰܬ݂ܟ݂ܘ ܟ݂ܘܕ ܪܘܚܰܝܟ݂ܘ. ܒܕܘܟܬ݂ܐ ܚܪܶܬܐ ܟܳܐܡܰܪ: ܗܘܠ ܕܟܝܬ ܐܝܡܟܰܢܝـܝܶܐ ܥܝܰܫܘ ܥܰܡ ܐܰܢ ܢܳܫܶܐ ܒܚܘܒܐ. ܡܰܘܟ݂ܰܐ ܐܘ ܥܰܡܐ ܡܫܝܚܳܝܐ ܟܳܪܳܚܰܡ ܐܝ ܢܳܫܘܬ݂ܐ، ܟܷܡܝܰܩܰܪ ܐܘ ܒܰܪܢܳܫܐ ܘܟܷܡܥܰܘܰܢ ܐܘ ܔܝܪܰܐܢ ܕܝܕ݂ܶܗ ܒܟܘܠ ܡܶܕܶܐ ܕܟܳܠܳܙܰܡܠܶܗ. ܓ݂ܱܠܱܒܶܐ ܢܳܩܘܨܐ ܕܢܳܫܐ ܛܰܝܐ ܐܰܘ ܡܶܐ ܥܰܡܐ ܚܪܶܢܐ ܕܗܰܘܝܠܶܗ ܫܘܟܘܘܶܐ ܥܰܠ ܫܒܳܒܘܬ݂ܐ ܕܣܘܪܝܳܝܐ ܘܓܰܘܳܢܳܝܐ ܕܷܡܫܝܚܳܝܐ. ܕܰܝـܝܡܰܐ ܒܝ ܛܳܘܘܬ݂ܐ ܟܡܰܬ݂ܟܪܷܢܢܶܗ. ܐܘ ܡܫܝܚܳܝܐ ܟܳܠܳܙܰܡ ܕܗܳܘܶܐ ܢܰܕ݂ܝܦܐ ܘܕܪܳܚܰܡ، ܕܷܡܝܰܩܰܪ ܘܕܷܡܥܰܘܰܢ ܐܰܢ ܢܳܫܶܐ. ܐܘ ܥܰܡܐ ܣܘܪܝܳܝܐ ܥܰܠ ܕܟܷܬܝܐ ܡܳܪܶܗ ܕܡܰܪܕܘܬ݂ܐ ܘܬܰܪܝܟ݂ ܥܰܬܝܩܐ ܣܬܶܐ، ܟܳܐܕ݂ܰܥ ܐܰܝܕܰܪܒܐ ܘܡܷܢ ܫܷܟܷܠ ܥܳܝܰܫ ܒܘ ܒܰܝܬܐ. ܡܰܘܟ݂ܰܐ ܐܘ ܣܘܪܝܳܝܐ ܟܳܥܳܝܰܫ ܥܰܡ ܐܰܢ ܢܳܫܶܐ ܒܚܘܒܐ ܘܟܳܡܰܢܕ݂ܰܦ ܐܘ ܒܰܝܬܰܝܕ݂ܶܗ ܡܶܐ ܠܰܘܓ݂ܷܠ ܘܡܶܐ ܠܰܪܘܰܠ ܘܟܳܘܶܐ ܛܘܦܣܐ ܛܰܘܘܐ ܠܰܢ ܢܳܫܶܐ. 
        </p>
        <p xml:lang="tru">
          <anchor xml:id="test.syr.3" corresp="test.latn.3"/>
          ܡܶܩܷܡ ܒܷܟܡܐ ܝܰܘܡܶܐ ܟܷܬܘܰܝܠܰܢ ܡܥܰܙܝـܝܶܐ ܒܝ ܥܝܬܐ. ܐܰܬ݂ܝ ܚܰܐ ܡܰܛ ܛܰܝܶܐ ܥܰܬܝܩܶܐ ܕܷܐܫܡܶܗ ܟܱܡܰܠ ܕܗܶܫ ܟܳܥܳܝܰܫ ܒܡܷܕ݂ܝܰܕ݂ ܐܘܥܕܐ ܟܳܫܳܓ݂ܰܠ ܒܝ ܒܱܠܱܕܝـܝܶܐ. ܔܓ݂ܝܠܝܢܰܐ ܗܰܘܟ݂ܰܐ ܐܷܫܡܐ ܥܰܠ ܡܷܕ݂ܝܰܕ݂ ܘܥܰܠ‌ ܐܰܝ ܝܰܘܡܶܐ ܕܡܰܦܷܬܠܶܗ ܘܟܳܐܡܰܪ: ܐܝܢܰܩܩܰܐ ܕܟܳܡܰܟܪܰܟ݂ܢܐ ܐܰܢ ܢܳܫܶܐ ܕ݂ܰܝܦܶܐ ܬܘܪܝܣܬ ܒܓܰܘܶܗ ܕܝ ܘܱܠܰܝܶܐ ܟܳܐܡܰܪܢܷܢ: ܐܘ ܒܰܝܬܐ ܕܚܳܙܝܬܘ ܩܘܡ ܐܘ ܬܰܪܥܰܝܕ݂ܶܗ ܢܰܕ݂ܝܦܐ، ܐܝܕ݂ܰܥܘ ܐܘ ܒܰܝܬܰܘܐ ܕܰܣ ܣܘܪܝܳܝܶܐ ܝܐ. ܡܰܥܠܱܣܰܦ ܥܰܠ ܕܢܰܩܝܨܝ ܐܰܣ ܣܘܪܝܳܝܶܐ ܡܝ ܘܱܠܰܝܶܐ ܟܳܚܳܙܝܬܘ ܡܷܕ݂ܝܰܕ݂ ܡܷܩܩܰܐ ܥܔܝܩܐ. ܡܶܩܷܡ ܡܷܕ݂ܝܰܕ݂ ܠܰܬܘܰܐ ܗܰܘܟ݂ܰܐ ܥܔܷܩܬܐ. ܡܷܕ݂ܝܰܕ݂ ܡܶܩܷܡ ܐܰܙ ܙܰܒܘܩܳܢܰܝܕ݂ܰܗ ܟܘܠܠܶܗ ܥܰܦܪܳܐ ܘܰܝܢܶܐ. ܐܶܠܐ ܐܘ ܥܰܡܐ ܡܰܢܕ݂ܰܦܘܰܐ ܩܘܡ ܐܘ ܬܰܪܥܰܝܕ݂ܶܗ. ܒܘ ܙܳܝܘܕܐ ܝܰܘܡܶܗ ܕܚܘܫܰܒܐ ܐܝܢܰܩܩܰܐ ܚܰܐ ܕܢܳܦܰܩܘܰܐ ܠܒܰܝܢ ܕܝ ܘܱܠܰܝܶܐ ܚܳܙܶܘܰܐ ܐܝ ܢܰܕ݂ܰܦܰܐ ܡܷܦܬܰܚܘܰܐ ܒܶܗܸܢ ܕܝܕ݂ܶܗ. ܡܰܘܟ݂ܰܐ ܒܝ ܫܰܬܐ ܕܰܢ ܐܰܠܦܐ ܘܬܫܰܥܡܐ ܘܐܷܫܬܝ، ܡܷܕ݂ܝܰܕ݂ ܡܢܰܩܝܳܘܰܐ ܐܝ ܘܱܠܰܝܶܐ ܢܰܕ݂ܷܦܬܐ ܒܓܰܘܶܗ ܕܬܷܪܟܝـܝܰܐ. ܒܷܬ݂ܷܪ ܡܶܐ ܘܰܟ݂ܬ ܐܰܢ ܢܳܫܶܐ ܕܡܰܟܪܰܟ݂ܘܰܝܢܳܠܷܢ ܗܷܢܢܶܐ ܟܳܡܰܚܘܝܠܝ ܟܷܐܡܡܝ: ܗܰܢܐ ܣܬܶܐ ܒܰܝܬܐ ܕܰܣ ܣܘܪܝܳܝܶܐ ܝܐ. ܟܷܡܫܰܝܠܝܠܝ ܟܷܐܡܡܝ: ܡܱܕܰܐܡ ܐܰܢ ܢܳܫܰܢܝ ܗܰܘܟ݂ܰܐ ܢܰܕ݂ܝܦܶܐ ܘܒܝ ܛܳܘܘܬ݂ܐ ܟܡܰܡܛܰܬ ܒܰܚܣ ܕܷܬ݂ܬ݂ܶܗ، ܩܰܝ ܠܐ ܢܰܦܝܩܝܬܘܢܢܶܗ ܡܳܪܐ ܘܛܪܰܠܟ݂ܘ ܕܡܰܗܷܙܡܝ؟ ܡܷܪܠܝܠܷܢ: ܠܐ ܐܰܚܢܰܐ ܐܰܛ ܛܰܝܶܐ ܥܰܬܝܩܶܐ ܠܐ ܢܰܦܝܩܝܢܰܠܷܢ ܡܳܪܐ. ܐܶܠܐ ܐܝ ܕܰܘܠܶܐ ܠܰܘܝܰܠܠܷܢ ܡܳܪܐ ܛܪܶܠܰܗ ܕܡܰܗܷܙܡܝ. ܟܐܘܕ݂ܥܝܬܘ: ܐܰܚܢܰܐ ܣܬܶܐ ܒܷܬ݂ܷܪ ܡܶܐ ܕܐܰܙܙܷܢ ܐܰܣ ܣܘܪܝܳܝܶܐ ܘܐܰܬ݂ܷܢ ܐܰܟ ܟܘܪܕܳܝܶܐ ܠܡܷܕ݂ܝܰܕ݂، ܠܐ ܩܰܕܝܪܝܢܰܐ ܕܥܰܝܫܝܢܰܐ ܐܰܥܡܰܝـܝܶܗ، ܛܪܶܠܰܢ ܡܷܕ݂ܝܰܕ݂ ܡܰܗܙܰܡܠܰܢ ܒܷܬ݂ܷܪ ܡܰܢܢܶܗ. ܐܰܚܢܰܐ ܝܰܠܝܦܝܘܰܝܢܰܐ ܠܰܣ ܣܘܪܝܳܝܶܐ ܒܝ ܥܝܶܫܶܐ، ܒܝ ܔܝܪܰܐܢܬܝـܝܶܐ ܘܒܝ ܚܰܘܪܘܬ݂ܐ. ܐܶܠܐ ܥܰܡ ܐܰܛ ܛܰܝܶܐ ܚܰܬ݂ܶܐ ܕܐܰܬ݂ܷܢ ܠܝ ܘܱܠܰܝܶܐ، ܠܐ ܩܰܕܝܪܝܢܰܐ ܕܥܰܝܫܝܢܰܐ. ܡܷܬܝܰܩܶܢܘ ܐܘܥܕܐ ܕܟܳܡܰܟܪܰܟ݂ܢܰܢܟ݂ܘ، ܟܳܚܳܫܰܘܢܐ ܪܘܚܝ ܢܘܟ݂ܪܳܝܐ ܒܡܷܕ݂ܝܰܕ݂ ܥܰܠ ܕܠܰܝܬ ܢܳܫܶܐ ܕܟܳܐܕ݂ܰܥܢܐ ܠܐ ܡܰܔ ܔܝܪܰܐܢ، ܘܠܐ ܡܰܚ ܚܰܘܪܳܢܰܝܕ݂ܝ ܕܝܰܪܝܘܝܢܰܐ ܥܰܡ ܚܕ݂ܳܕ݂ܶܐ. ܔܓ݂ܰܝܪ ܡܰܚ ܚܷܠܡܶܐ ܠܐ ܦܰܝܷܫܠܝ ܒܰܙ ܙܰܒܘܩܳܢܰܢܝ. ܡܶܩܷܡ ܐܝܢܰܩܩܰܐ ܕܟܷܬܘܰܐ ܡܠܝܬ݂ܐ ܡܰܣ ܣܘܪܝܳܝܶܐ ܡܝ ܟ݂ܰܨܪܰܐ ܕܝ ܔܝܪܰܐܢܬܝـܝܶܐ ܘܕܝ ܚܰܘܪܘܬ݂ܐ ܘܕܝ ܢܳܫܘܬ݂ܐ ܓ݂ܱܠܱܒܶܐ ܒܰܣܷܡܬܐ ܘܰܐ. ܡܰܬ݂ܠܐ: ܐܰܣ ܣܘܪܝܳܝܶܐ ܡܥܰܘܢܝܘܰܐ ܐܰܢ ܢܳܫܶܐ ܓ݂ܱܠܱܒܶܐ. ܚܰܐ ܕܠܳܙܰܡܘܰܝܠܶܗ ܡܶܕܶܐ. ܕܰܪܚܰܠ ܘܠܐ ܡܩܰܒܷܠ ܕܡܶܕܶܐ ܡܣܰܥܕܝܘܰܝܠܶܗ. ܐܘܥܕܐ ܒܰܚ ܚܰܝܶܐ ܠܰܝܒܰܢ ܕܗܳܘܝܢܰܐ ܪܰܚܰܐ ܟ݂ܘܕ ܡܶܩܷܡ ܕܟܷܬܘܰܐ ܡܠܝܬ݂ܐ ܣܘܪܝܳܝܶܐ. ܒܷܫܪܳܪܐ ܥܰܡ ܐܰܢ ܢܳܫܰܢܝ ܠܐ ܚܰܘܪܘܬ݂ܐ، ܘܠܐ ܔܝܪܰܐܢܬܝـܝܶܐ ܠܐ ܟܡܝܣܷܡ. ܡܶܩܷܡ ܢܳܦܰܩܘܰܝܠܰܢ ܩܰܛܪܶܐ ܘܩܰܠܰܬ ܥܰܡ ܐܰܣ ܣܘܪܝܳܝܶܐ ܐܶܠܐ ܒܘܰܟ݂ܬ ܟܰܪܝܐ ܐܳܬ݂ܝܘܰܝܢܰܐ ܠܷܚܕ݂ܳܕ݂ܶܐ ܟ݂ܘܕ ܠܰܘܝ ܡܶܕܐ ܡܕܰܘܡܝܘܰܝܢܰܐ. ܐܘܥܕܐ ܒܡܶܕܶܐ ܢܰܥܝܡܐ ܟܳܘܶܐ ܩܰܛܠܐ. ܗܰܢܝ ܩܰܠܶܐ ܣܬܶܐ ܠܐ ܟܐܘܕ݂ܥܝ ܕܷܡܩܰܬܠܝ. ܡܰܘܟ݂ܰܐ ܟ݂ܘܙܙܝ ܒܰܝ ܝܰܘܡܶܐ ܥܰܬܝܩܶܐ ܕܟܷܬܘܰܐ ܡܷܕ݂ܝܰܕ݂ ܡܠܝܬܐ ܣܘܪܝܳܝܶܐ. 
        </p>
        <p xml:lang="tru">
          <anchor xml:id="test.syr.4" corresp="test.latn.4"/>
          ܡܝ ܟ݂ܰܨܪܰܐ ܕܘ ܬܘܟ݂ܠܳܢܐ ܘܕܝ ܗܰܝܡܳܢܘܬ݂ܐ ܣܬܶܐ ܥܰܝܢܝ ܡܶܕܶܐ. ܗܘܠ ܠܝ ܫܰܬܐ ܕܰܬ ܬܪܰܠܦܐ ܥܰܠ ܕܟܷܬܘܰܐ ܫܓ݂ܘܫܝܶܐ ܓ݂ܱܠܱܒܶܐ ܒܘ ܐܰܬ݂ܪܐ، ܐܘ ܐܰܬ݂ܪܐ ܠܰܬܘܰܐ ܡܘܣܰܥܝܕ ܕܒܰܪܬ݂ܐ ܠܪܘܚܰܗ ܕܥܰܝܫܐ ܒܓ݂ܶܝܪ ܕܘܟܬ݂ܐ، ܡܘ ܩܰܛܠܐ ܘܬܷܗܙܝܡܐ ܕܗܳܘܶܘܰܐ. ܡܰܠܦܷܢܝܳܬ݂ܶܐ ܘܡܰܥܡܘܪ ܢܝܫܶܐ ܬܷܪܟܳܝܶܐ ܕܐܳܬ݂ܷܢܘܰܐ ܠܛܘܪܥܰܒܕܝܢ. ܐܘ ܒܰܒܐ ܡܰܣܠܰܡܘܰܐ ܐܝ ܒܰܪܬ݂ܐ ܠܰܣ ܣܘܪܝܳܝܶܐ ܐܳܡܰܪܘܰܐ: ܗܰܬ݂ܶܐ ܐܝ ܒܰܪܬ݂ܰܬ݂ܟ݂ܘ ܝܐ ܗܘܰܘܘܠܰܗ ܡܳܪܐ. ܐܷܙܙܶܘܰܐ ܠܐ ܚܳܝܰܪܘܰܐ ܒܷܬ݂ܪܶܗ. ܐܰܣ ܣܘܪܝܳܝܶܐ ܗܘܝܘܰܝܠܰܗ ܡܳܪܐ ܟ݂ܘܕ ܒܰܪܬ݂ܐ ܡܶܐ ܕܷܬ݂ܬ݂ܶܗ. ܫܰܦܷܥ ܒܰܥ ܥܣܰܪܰܬ ܐܷܫܢܶܐ ܗܶܫ ܟܷܡܕܰܘܰܡ ܐܘ ܡܰܗܘܐ ܘܫܩܳܠܐ ܒܰܝܢܳܬ݂ܰܝـܝܶܗ. ܡܶܕܶܐ ܚܪܶܢܐ، ܥܰܠ ܕܒܰܩ ܩܷܪܝܰܘܳܬ݂ܐ ܠܰܝܬ ܕܘܟܬ݂ܐ ܡܐܰܡܰܢܬܐ، ܗܘܠ ܠܐܘܥܕܐ ܟܳܐܬ݂ܷܢ ܐܘ ܥܰܡܐ ܕܰܩ ܩܷܪܝܰܘܳܬ݂ܶܐ ܗܰܡ ܕܝ ܘܱܠܰܝܶܐ ܥܰܠ‌ ܐܘ ܐܷܫܡܐ ܕܰܒ ܒܰܒܳܢܶܐ ܘܕܰܔ ܔܷܕܕܳܢܶܐ، ܟܡܰܡܛܷܢ ܐܰܙ ܙܘܙܶܐ ܘܐܰܕ ܕܰܗܘܳܢܰܬ݂ܬ݂ܶܗ ܘܟܡܰܚܬܷܢܢܶܗ ܓܰܒ ܐܰܡ ܡܫܝܚܳܝܶܐ ܒܐܱܡܰܢܶܐ، ܥܰܠ ܕܟܷܬܬܶܗ ܗܰܝܡܳܢܘܬ݂ܐ ܘܬܘܟ݂ܠܳܢܐ ܐܰܦ݁ܦ݁ܶܗ. ܒܘ ܙܳܝܘܕܐ ܐܘ ܥܰܡܐ ܛܰܝܐ ܟܳܐܬ݂ܶܐ ܡܣܰܘܝܐ ܠܰܕ ܕܘܟܰܢܶܐ ܕܰܡ ܡܫܝܚܳܝܶܐ ܟܣܳܝܰܡ ܐܘ ܡܰܗܘܐ ܘܫܩܳܠܰܝܕ݂ܶܗ ܘܟܡܰܚܬܝ ܐܰܙ ܙܘܙܰܬ݂ܬ݂ܶܗ ܓܰܒܰܝـܝܶܗ، ܥܰܠ ܕܠܰܬܬܶܗ ܬܘܟ݂ܠܳܢܐ ܥܰܠ ܚܕ݂ܳܕ݂ܶܐ. ܘܟܷܐܡܡܝ ܐܰܡ ܡܫܝܚܳܝܶܐ ܡܐܰܡܢܶܐ ܢܶܐ، ܠܐ ܟܷܡܕܰܓܠܝ، ܘܫܰܪܝܪܶܐ ܢܶܐ ܒܘ ܫܘܓ݂ܠܰܬ݂ܬ݂ܶܗ.
ܡܝ ܟ݂ܰܨܪܰܐ ܕܝ ܨܷܢܥܰܐ ܣܬܶܐ ܢܰܦܷܩ ܐܷܫܡܶܗ ܕܝ ܨܷܢܥܰܐ ܕܰܣ ܣܘܪܝܳܝܶܐ ܒܘ ܐܰܬ݂ܪܐ ܟܘܠܶܗ. ܗܰܢܐ ܫܘܒܗܳܪܐ ܘܫܰܢܨ ܪܰܒܐ ܝܐ ܐܶܠܰܢ ܠܰܡ ܡܫܝܚܳܝܶܐ ܕܟܷܬܢܶܐ ܥܰܝܳܫܶܐ ܐܰܕܝܰܘܡܰܐ ܒܛܘܪܥܰܒܕܝܢ. ܟܡܷܦܬܰܟ݂ܪܝܢܰܐ ܒܰܒ ܒܰܒܳܢܰܝܕ݂ܰܢ ܕܷܛܪܰܠܠܶܗ ܐܘ ܐܷܫܡܰܢܐ ܐܘ ܛܰܘܘܐ ܐܶܠܰܢ. 
        </p>
        <p xml:lang="tru">
          <anchor xml:id="test.syr.5" corresp="test.latn.5"/>
          ܡܘ ܝܰܘܡܐ ܩܰܡܳܝܐ ܗܘܠ ܠܐܘܥܕܐ ܐܰܢ ܢܳܫܶܐ ܟܷܐܙܙܷܢ ܒܷܬ݂ܪܶܗ ܕܘ ܐܷܫܡܐ ܘܕܝ ܡܰܪܩܰܐ. ܟܫܘܩܠܝ ܐܝ ܣܢܝܩܘܬ݂ܐ ܘܟܣܰܝܡܝ ܐܘ ܫܘܓ݂ܠܰܬ݂ܬ݂ܶܗ. ܗܰܪܟܶܐ ܒܘ ܛܘܪܐ ܡܶܩܷܡ ܐܝ ܡܰܪܩܰܐ ܐܰܘ ܐܷܫܡܐ ܕܘ ܣܬܰܐܕ݂ ܘܰܐ. ܐܘ ܥܰܡܐ ܒܷܬ݂ܪܶܗ ܕܘ ܐܷܫܡܐ ܐܷܙܙܶܘܰܐ. ܠܱܫܰܢ ܐܰܔ ܔܘܠܶܐ ܐܳܬ݂ܷܢܘܰܐ ܒܰܣ ܣܰܥܰܝܰܬ ܕܰܪܒܐ ܠܓܰܒ ܐܘ ܣܬܰܐܕ݂ ܣܘܪܝܳܝܐ ܕܚܳܝܰܛܠܷܢ ܒܰܕܠܶܐ. ܘܓ݂ܱܠܱܒܶܐ ܢܰܩܩܰܐܬ ܠܐ ܩܳܝܰܬ݂ܘܰܝܠܷܢ ܕܰܘܪܐ ܥܰܠ ܕܗܳܘܶܘܰܐ ܫܘܓ݂ܠܐ ܓ݂ܱܠܱܒܶܐ. ܠܐ ܒܰܣ ܐܰܚ ܚܰܝܳܛܶܐ ܐܶܠܐ ܣܰܝܳܡܶܐ ܕܰܩ ܩܘܢܕܪܰܝܰܬ، ܕܘ ܕܰܗܘܐ ܘܕܘ ܣܶܡܐ ܘܕܰܨ ܨܳܦ݁ܰܬ ܘܔܓܰܝܪ. ܘܠܱܫܰܢ ܐܘ ܣܬܰܐܕ݂ ܕܰܒ ܒܳܬܶܐ ܢܷܛܪܝܘܰܐ ܒܰܝ ܝܰܪܚܶܐ ܕܟ݂ܳܠܶܐ ܘܕܐܳܬ݂ܶܐ ܕܡܰܥܡܰܪ ܐܝ ܥܡܰܪܰܬ݂ܬ݂ܶܗ. ܐܘ ܣܬܰܐܕ݂ ܣܘܪܝܳܝܐ ܕܐܳܒܰܬܘܰܝܠܶܗ ܐܘ ܡܰܐܠ ܕܷܒܪܝܬ݂ܐ ܠܐ ܣܳܝܰܡܘܰܐ ܫܘܓ݂ܠܐ ܣܰܟ݂ܬܰܐ ܘܠܐ ܡܰܚܷܬܘܰܐ ܥܰܠ ܪܘܚܶܗ ܕܐܰܢ ܢܳܫܶܐ ܕܐܷܡܡܝ: ܗܰܢܐ ܐܘ ܫܘܓ݂ܠܐ ܕܷܦܠܰܐܢ ܗܳܣܬܰܐ ܝܐ. ܗܘܠ ܠܐܘܥܕܐ ܐܝܢܰܩܩܰܐ ܕܣܘܪܝܳܝܐ ܕܣܳܝܰܡ ܫܘܓ݂ܠܐ ܠܐ ܡܶܐ ܠܶܒܶܗ، ܟܷܬܠܰܢ ܟ݂ܰܒܪܐ ܒܘ ܣܘܪܝܳܝܐ ܕܟܷܐܡܡܝܢܰܠܶܗ ܐܘ ܫܘܓ݂ܠܐ ܕܘ ܛܰܝܐ ܝܐ.  
        </p>
        <p xml:lang="tru">
          <anchor xml:id="test.syr.6" corresp="test.latn.6"/>
          ܐܰܕܝܰܘܡܰܐ ܟܚܳܙܝܢܰܐ ܒܰܡ ܡܷܠܝܘܢܶܐ ܢܳܫܶܐ ܟܰܪܳܟ݂ܶܐ ܬܘܪܝܣܬ ܟܳܐܬ݂ܷܢ ܥܰܠ‌ ܐܘ ܐܷܫܡܐ ܣܘܪܝܳܝܐ ܠܱܫܰܢ ܕܫܘܩܠܝ ܡܶܕܶܐ ܕܟܷܬܝܐ ܥܰܝـܝܕ ܕܰܣ ܣܘܪܝܳܝܶܐ. ܟܷܐܒܥܰܬ ܡܘ ܣܶܡܐ ܠܘ ܕܰܗܘܐ ܘܠܘ ܚܰܡܪܐ، ܥܰܠ ܕܟܷܬܬܶܗ ܬܘܟ݂ܠܳܢܐ ܒܘ ܐܷܫܡܐ ܣܘܪܝܳܝܐ. ܗܷܢܓܝ ܐܰܒ ܒܰܒܳܢܰܝܕ݂ܰܢ ܫܓ݂ܷܠܠܶܗ ܒܢܰܕ݂ܝܦܘܬ݂ܐ ܘܒܷܡܣܰܘܝܘܬ݂ܐ ܒܝ ܨܷܢܥܰܬ݂ܬ݂ܶܗ ܐܘ ܐܷܫܡܐ ܣܘܪܝܳܝܐ ܗܰܘܝ ܡܰܪܩܰܐ ܠܪܘܚܶܗ. ܗܰܢܐ ܫܰܢܨ ܪܰܒܐ ܝܐ ܠܱܫܰܢ ܐܰܣ ܣܘܪܝܳܝܶܐ ܗܰܡ ܠܱܫܰܢ ܐܰܟ ܟܘܪܕܳܝܶܐ ܕܟܷܬܢܶܐ ܥܰܝܳܫܶܐ ܐܰܥܡܰܝܢܰܐ. ܐܶܠܐ ܚܰܐ ܠܐ ܟܠܳܙܰܡ ܛܳܥܶܐ ܐܘ ܬܰܥܒܐ ܕܰܒ ܒܰܒܳܢܶܐ ܕܬܰܥܝܒܝ ܘܛܪܰܠܠܶܗ ܐܘ ܐܷܫܡܐ ܛܰܘܘܰܢܐ ܐܶܠܰܢ. ܐܰܕܝܰܘܡܰܐ ܥܰܠ ܦܳܬ݂ܰܝـܝܶܗ ܟܐܘܟ݂ܠܝܢܰܐ ܐܘ ܠܰܚܡܰܝܕ݂ܰܢ. ܐܰܚܢܰܐ ܣܬܶܐ ܟܠܳܙܰܡ ܕܷܡܗܰܠܟ݂ܝܢܰܐ ܒܘ ܕܰܪܒܐ ܕܰܒ ܒܰܒܳܢܰܝܕ݂ܰܢ ܒܝ ܡܣܰܘܝܘܬ݂ܐ ܘܒܝ ܫܪܳܠܘܬ݂ܐ ܘܕܢܸܦܩܝܢܰܐ ܡܳܪܐ ܠܘ ܬܘܟ݂ܠܳܢܐ ܘܠܝ ܗܰܝܡܳܢܘܬܐ ܕܘ ܥܰܡܐ ܕܟܷܬܠܶܗ ܐܰܥܠܰܝܢܰܐ. ܕܛܳܪܝܢܰܐ ܐܷܫܡܐ ܛܰܘܘܐ ܒܷܬ݂ܪܰܝܢܰܐ ܠܱܫܰܢ ܐܰܢ ܐܰܒܢܰܝܕ݂ܰܢ. ܐܶܠܐ ܡܰܥܠܰܣܰܦ ܟܳܚܳܙܝܢܰܐ ܓ݂ܱܠܱܒܶܐ ܡܰܡ ܡܳܪܶܐ ܕܰܨ ܨܷܢܥܰܬ ܐܰܕܝܰܘܡܰܐ ܒܝ ܫܘܩܐ ܠܐ ܟܢܷܦܩܝ ܡܳܪܐ ܠܝ ܘܱܪܰܬ݂ܶܐ ܕܰܒ ܒܰܒܳܢܰܬ݂ܬ݂ܶܗ. ܟܥܷܔܩܝ ܐܷܫܡܶܗ ܕܒܰܒܰܝـܝܶܗ ܘܕܘ ܥܰܡܰܬ݂ܬ݂ܶܗ ܘܗܰܡ ܐܝ ܨܷܢܥܰܬ݂ܬ݂ܶܗ ܒܰܕ ܕܘܓܠܶܐ ܒܘ ܡܰܐܠ ܣܰܟ݂ܬܰܐ ܕܟܷܡܙܰܒܢܝ. ܗܰܬ݂ܶܐ ܟ݂ܝܶܢܶܐ ܝܐ ܥܰܠ‌ ܐܘ ܐܷܫܡܐ ܛܳܘܐ ܘܠܘ ܬܰܥܒܐ ܕܒܰܒܳܢܰܝܢܰܐ. ܓ݂ܱܠܱܒܶܐ ܥܰܝܒܐ ܪܰܒܐ ܝܐ ܟܳܡܷܫܬܰܥܷܢ ܒܘ ܕܰܥܬܝܕ݂ ܕܷܬ݂ܬ݂ܶܗ. ܟܳܚܳܙܝܢܰܐ ܒܷܒܪܝܬ݂ܐ ܐܘ ܥܰܡܐ ܒܰܡ ܡܷܠܝܘܢܶܐ ܙܘܙܶܐ ܟܳܡܰܨܪܷܦ ܟܳܣܳܝܰܡ ܪܶܩܠܰܡ ܠܱܫܰܢ ܕܷܡܙܰܒܷܢ ܐܘ ܡܰܐܠ ܕܝܕ݂ܶܗ. ܐܶܠܐ ܐܰܒ ܒܰܒܳܢܰܝܕ݂ܰܢ ܒܝ ܕܰܥܬ݂ܐ ܕܒܰܝܢ ܥܰܝܢܰܝـܝܶܗ ܒܝ ܫܰܪܝܪܘܬ݂ܐ ܕܘ ܫܘܓ݂ܠܰܬ݂ܬ݂ܶܗ ܕܠܐ ܟܡܷܙܘܰܢ ܒܰܡ ܡܷܠܝܘܢܶܐ ܛܪܰܠܠܶܗ ܐܶܠܰܢ ܡܰܪܩܰܐ. 
		  </p>
        <p xml:lang="tru">
          <anchor xml:id="test.syr.7" corresp="test.latn.7"/>
          ܡܶܐ ܕܐܰܢ ܐܝܢܣܰܢܰܬ ܗܰܘܷܠܠܶܗ ܬܘܟ݂ܠܳܢܐ ܐܰܥܠܘܟ݂ ܘܢܰܦܷܩ ܐܷܫܡܘܟ݂ ܒܝ ܛܳܘܘܬ݂ܐ ܕܠܐ ܪܶܩܠܰܐܡ ܓܕܳܐܬ݂ܷܢ ܐܰܡ ܡܷܫܬܪܝـܝܶܐ ܠܓܰܒܘܟ݂. ܐܘ ܫܘܓ݂ܠܰܝܕ݂ܘܟ݂ ܓܷܡܗܰܠܶܟ ܟ݂ܘܕ ܐܰܡ ܡܰܝܶܐ. ܥܰܠ ܕܒܰܒܘܟ݂ ܛܪܶܠܶܗ ܐܷܫܡܐ ܛܰܘܘܐ ܒܷܬ݂ܪܶܗ. ܐܝܕ݂ܰܐ ܕܷܡܗܰܠܟ݂ܰܬ ܒܰܕ ܕܰܘܣܰܬ ܕܒܰܒܘܟ݂ ܘܕܐܷܕ݂ܥܰܬ ܕܐܘܟ݂ܠܰܬ ܐܝ ܕܰܘܠܰܝܕ݂ܘܟ݂، ܓܡܷܬ݂ܢܳܚܰܬ ܒܰܚ ܚܰܝܰܝܕ݂ܘܟ݂ ܘܓܡܰܫܷܦܥܰܬ ܚܰܝܶܐ ܢܝܚܶܐ ܘܒܰܣܝܡܶܐ. ܐܝܕ݂ܰܐ ܕܠܐ ܢܷܦܩܰܬ ܡܳܪܐ ܠܘ ܐܷܫܡܐ ܕܦܰܝܷܫܠܘܟ݂ ܝܐ ܘܱܪܰܬ݂ܶܐ، ܕܒܳܕܰܬ ܕܐܘܟ݂ܠܰܬ، ܕܷܡܟܰܝܦܰܬ، ܘܕܡܝܒܰܝܛܪܰܬ ܘܕܡܷܬܘܰܟܠܰܬ ܥܰܠ‌ ܐܘ ܡܰܐܠ ܕܦܰܝܷܫܠܘܟ݂ ܡܶܐ ܒܰܒܘܟ݂، ܓܢܷܦܠܰܬ ܟ݂ܰܝـܝܦܐ. ܟܝܬ ܟ݂ܰܒܪܐ ܟܷܐܡܡܝ: ܐܝ ܒܷܛܪܝـܝܶܐ ܠܐ ܦܰܝـܝܫܐ ܠܘ ܬܰܘܪܐ ܕܝ ܦܰܕܳܢܐ.
        </p>
        <p xml:lang="tru">
          <anchor xml:id="test.syr.8" corresp="test.latn.8"/>
          ܡܰܬ݂ܠܐ ܚܰܐ ܕܥܰܝـܝܫܝܢܰܠܶܗ ܚܰܬ݂ܐ. ܟܷܬܘܰܐ ܚܰܐ ܐܷܫܡܶܗ ܡܰܠܟܶܐ ܒܡܷܕ݂ܝܰܕ݂ ܒܷܬ݂ܷܪ ܡܶܐ ܕܟ݂ܰܠܝܐ ܐܝ ܩܪܝܬܐ ܕܒܳܬܶܐ ܐܰܬ݂ܝ ܪܰܟܘ ܒܡܷܕ݂ܝܰܕ݂. ܒܙܰܒܢܐ ܟܰܪܝܐ ܦܬܷܚܠܶܠܶܗ ܕܘܟܰܢܐ ܕܘ ܕܰܗܘܐ. ܐܶܠܐ ܥܰܠ ܕܟܷܬܘܰܐ ܒܰܪܢܳܫܐ ܡܣܰܘܝܐ ܘܐܝܕ݂ܶܗ ܦܬܷܚܬܐ، ܐܳܬ݂ܷܢܘܰܐ ܛܰܝܶܐ ܘܣܘܪܝܳܝܶܐ ܡܰܡܛܷܢܘܰܐ ܐܰܙ ܙܘܙܰܬ݂ܬ݂ܶܗ ܡܰܚܬܝܘܰܝܠܷܢ ܓܰܒܶܗ ܒܐܱܡܰܢܶܐ. ܒܙܰܒܢܐ ܓ݂ܱܠܱܒܶܐ ܟܰܪܝܐ ܩܰܕܷܪ ܕܗܳܘܶܐ ܚܰܐ ܡܰܙ ܙܰܢܓܝܢ ܕܝ ܘܱܠܰܝܶܐ. ܒܷܬ݂ܷܪ ܒܙܰܒܢܐ ܡܰܫܦܰܥܠܶܗ ܩܱܙܰܐ ܕܝ ܪܰܕ݂ܰܝܬܐ ܘܡܚܰܣܶܐ. ܛܪܶܠܶܗ ܒܷܬ݂ܪܶܗ ܡܰܐܠ ܓ݂ܱܠܱܒܶܐ ܠܰܢ ܢܰܥܝܡܰܝܕ݂ܶܗ. ܐܘ ܥܰܡܐ ܗܶܫ ܥܰܠ  ܐܷܫܡܶܗ ܕܘ ܒܰܒܰܬ݂ܬ݂ܶܗ ܐܳܬ݂ܶܘܰܐ، ܡܰܡܛܶܘܰܐ ܘܡܰܚܰܬܘܰܐ ܐܰܙ ܙܘܙܰܬ݂ܬ݂ܶܗ ܓܰܒܰܝـܝܶܗ. ܒܘܰܟ݂ܬ ܓ݂ܱܠܱܒܶܐ ܟܰܪܝܐ ܐܰܢ ܐܰܒܢܶܐ ܥܰܠ ܕܠܐ ܩܰܕܝܪܝ ܕܷܡܗܰܠܟ݂ܝ ܒܘ ܕܰܪܒܐ ܕܘ ܒܰܒܰܬ݂ܬ݂ܶܗ. ܒܕܰܠܠܶܗ ܟܐܘܟ݂ܠܝ ܘܟܷܡܟܰܝܦܝ ܒܘ ܡܰܐܠ ܕܦܰܝܷܫܠܷܢ ܡܘ ܒܰܒܰܬ݂ܬ݂ܶܗ. ܒܓܰܘܶܗ ܕܷܟܡܐ ܐܷܫܢܶܐ ܢܰܦܝܠܝ ܡܝ ܕ݂ܰܪܒܐ. ܡܙܰܒܰܢܠܷܢ ܐܘ ܡܰܐܠ ܕܘ ܒܰܒܰܬ݂ܬ݂ܶܗ ܟܘܠܶܗ ܘܠܐ ܩܰܕܝܪܝ ܕܐܳܒܷܢ ܐܘ ܕܰܝܢܐ ܕܐܰܥܠܰܝـܝܶܗ. ܔܒܝܪܝ ܕܡܰܗܷܙܡܝ ܡܝ ܘܱܠܰܝܶܐ ܡܶܩܷܡ ܡܰܕ ܕܰܝܢܶܐ. ܗܰܬ݂ܶܐ ܝܐ ܐܝ ܚܰܪܰܝܬܐ ܕܘ ܒܰܪܢܳܫܐ ܝܐ ܐܝܢܰܩܩܰܐ ܕܷܡܚܰܠܷܩ ܐܘ ܬܘܟ݂ܠܳܢܰܝܕ݂ܶܗ ܥܰܠ‌ ܐܘ ܡܰܐܠ ܕܷܒܪܝܬ݂ܐ ܘܕܠܐ ܢܳܦܰܩ ܡܳܪܐ ܠܘ ܐܷܫܡܐ ܕܐܝܪܷܬ݂ܠܶܗ ܡܘ ܒܰܒܐ. 
        </p>
        <p xml:lang="tru">
          <anchor xml:id="test.syr.9" corresp="test.latn.9"/>
          ܡܠܦܢܐ ܐܝܗܐܢ ܓܘܪܩܐܢ
        </p>
          <!-- Repeat the <p> element as needed -->
      </div>

      <div type="transcription">
        <p xml:lang="en">
          <anchor xml:id="test.latn.1" corresp="test.syr.1"/>
          <!-- For the xml:id in this div, you would want to change the system so that it says filename.trans.1 -->
          I cyeše d cam an noše
        </p>
        <p xml:lang="en">
          <anchor xml:id="test.latn.2" corresp="test.syr.2"/>
          U tuxlono ġäläbe muhim yo baḥ ḥaye du barnošo. Läšan ḥa d qodar d coyaš cam an noše w d qodar d soyam šbobuṯo w šuġlo w tëjjara. U barnošo klozamle waxt w tacbo w ṣabër ġäläbe läšan d qodar dë mḥayṣël u tuxlono w i haymonuṯo dan noše. U camo mšiḥoyo bi ṣënca, bu mahwo w šqolo, bi šbobuṯo w bi nošuṯayḏe dayima ṭrele taṯir cal an noše d kocoyaš acmayye. Mi xaṣra di nošuṯo w di šbobuṯo. Mšiḥo komar rḥamu u qariwaṯxu xud ruḥayxu. 
B dukṯo ḥreto komar hul d kit imkaniye cyašu cam an noše b ḥubo. Mawxa u camo mšiḥoyo koroḥam i nošuṯo, këmyaqar u barnošo w këmcawan u jiran didë b kul mede d kolozamle. Ġäläbe noquṣo d nošo ṭayo aw me camo ḥreno d hawile šukwwe cal šbobuṯo d Suryoyo w gawonoyo dë mšiḥoyo. Dayima bi ṭowuṯo kmaṯkrënne. U mšiḥoyo kolozam d howe naḏifo w droḥam, dë myaqar w dë mcawan an noše. U camo suryoyo cal d këtyo more d marduṯo w tarix catiqo ste, koḏac aydarbo w mën šëkël coyaš bu bayto. Mawxa u Suryoyo kocoyaš cam an noše b ḥubo w komanḏaf u baytayḏe me lawġël w me larwal w kowe ṭufso ṭawwo lan noše. 

        </p>
        <p xml:lang="en">
          <anchor xml:id="test.latn.3" corresp="test.syr.3"/>
          Meqëm bë kmo yawme këtwaylan mcaziye bi cito. Aṯi ḥa maṭ ṭaye catiqe d ëšme Kämal d heš kocoyaš b Mëḏyaḏ ucdo košogäl bi bälädiye. Jġilina hawxa ëšmo cal Mëḏyaḏ w cal ay yawme d mafëtle w komar inaqqa d komakraxno an noše ḏayfe turist b gaweh di wälaye komarnën: u bayto d ḥozitu qum u tarcayḏe naḏifo, idacu u baytawo das Suryoye yo. Macläsaf cal d naqiṣi as Suryoye mi wälaye koḥozitu Mëḏyaḏ mëqqa cjiqo. Meqëm Mëḏyaḏ latwa hawxa cjëqto. Mëḏyaḏ meqëm az zabuqonayḏa kulle cafro wayne. Elo u camo manḏafwa qum u tarcayḏe. Bu zoyudo yawme d ḥušabo inaqqa ḥa d nofaqwa l bayn di wälaye ḥozewa i naḏafa mëftaḥwa behën didë. Mawxa bi šato dan alfo w tšacmo w ëšti, Mëḏyaḏ mnaqyowa i wälaye naḏëfto b gaweh d Tërkiya. Bëṯër me waxt an noše d makraxwaynolën hënne komaḥwili këmmi: hano ste bayto das Suryoye yo. Këmšaylili këmmi mädam an nošani hawxa naḏife w bi ṭowuṯo kmamṭat baḥs dëṯṯe, qay lo nafiqitunne moro w ṭralxu d mahëzmi? Mërlilën: lo aḥna, aṭ ṭaye catiqe lo nafiqinalën moro. Elo i dawle lawyallën moro, ṭrela d mahëzmi. Kuḏcitu aḥna ste bëṯër me d azzën as Suryoye w aṯën ak Kurdoye l Mëḏyaḏ, lo qadirina d cayšina acmayye, ṭrelan Mëḏyaḏ mahzamlan bëṯër manne. Aḥna yalifiwayna las Suryoye bi cyeše, bi jirantiye w bi ḥawruṯo. Elo cam aṭ ṭaye ḥaṯe d aṯën li wälaye, lo qadirina d cayšina. Mëtyaqenu ucdo d komakraxnanxu, koḥošawno ruḥi nuxroyo b Mëḏyaḏ cal d layt noše d koḏacno lo maj jiran, w lo maḥ ḥawronayḏi d yariwina cam ḥḏoḏë. Jġayr maḥ ḥëlme lo fayëšli baz zabuqonani. Meqëm inaqqa d këtwa mliṯo mas Suryoye mi xaṣra di jirantiye w di ḥawruṯo w di nošuṯo ġäläbe basëmto wa. Maṯlo: as Suryoye mcawniwa an noše ġäläbe. Ḥa d lozamwayle mede. Darḥal w lo mqabël d mede msacdiwayle. Ucdo baḥ ḥaye layban d howina raḥa xud meqëm d këtwa mliṯo Suryoye. Bë šroro cam an nošani lo ḥawruṯo, w lo jirantiye lo kmisëm. Meqëm nofaqwaylan qaṭre w qalat cam as Suryoye elo b waxt karyo oṯiwayna lë ḥḏoḏë xud lawi medo mdawmiwayna. Ucdo b mede nacimo kowe qaṭlo. Hani qale ste lo kuḏci dë mqatli. Mawxa xuzzi bay yawme catiqe d këtwa Mëḏyaḏ mlito Suryoye.  
        </p>
        <p xml:lang="en">
          <anchor xml:id="test.latn.4" corresp="test.syr.4"/>
          Mi xaṣra du tuxlono w di haymonuṯo ste cayni mede. Hul li šato dat tralfo cal d këtwa šġušye ġäläbe bu aṯro, u aṯro latwa musacid d barṯo l ruḥa d cayšo b ġeyr dukṯo, mu qaṭlo w tëhzimo d howewa. Malfënyoṯe w macmur niše tërkoye d oṯënwa l Ṭurcabdin. U babo maslamwa i barṯo las Suryoye omarwa: haṯe i barṯaṯxu yo hwawula moro. Ëzzewa lo ḥoyarwa bëṯre. As suryoye hwiwayla moro xud barṯo me dëṯṯe. Šafëc bac csarat ëšne heš këmdawam u mahwo w šqolo baynoṯayye. Mede ḥreno, cal d baq qëryawoṯo layt dukṯo mamanto, hul l ucdo koṯën u camo daq qëryawoṯe ham di wälaye cal u ëšmo dab babone w daj jëddone, kmamṭën az zuze w ad dahwonaṯṯe w kmaḥtënne gab am mšiḥoye b ämane, cal d këtte haymonuṯo w tuxlono appe. Bu zoyudo u camo ṭayo koṯe msawyo lad dukane dam mšiḥoye ksoyam u mahwo w šqolayḏe w kmaḥti az zuzaṯṯe gabayye, cal d latte tuxlono cal ḥḏoḏe. W këmmi am mšiḥoye mamne ne, lo këmdagli, w šarire ne bu šuġlaṯṯe. 
Mi xaṣra di ṣënca ste nafëq ëšme di ṣënca das Suryoye bu aṯro kule. Hano šubhoro w šanṣ rabo yo elan lam mšiḥoye d këtne cayoše adyawma b Ṭurcabdin. Kmëftaxrina bab babonayḏan dë ṭralle u ëšmano u ṭawwo elan. 
        </p>
        <p xml:lang="en">
          <anchor xml:id="test.latn.5" corresp="test.syr.5"/>
          Mu yawmo qamoyo hul l ucdo an noše këzzën bëṯre du ëšmo w di marqa. Kšuqli i sniquṯo w ksaymi u šuġlaṯṯe. Harke bu ṭuro meqëm i marqa aw ëšmo du staḏ wa. U camo bëṯre du ëšmo ëzzewa. Läšan aj jule oṯënwa bas sacayat darbo l gab u staḏ Suryoyo d ḥoyaṭlën badle. W ġäläbe naqqat lo qoyaṯwaylën dawro cal d howewa šuġlo ġäläbe. Lo bas aḥ ḥayoṭe elo sayome daq qundrayat, du dahwo w du semo w daṣ ṣopat w jgayr. W läšan u staḏ dab bote nëṭriwa bay yarḥe d xole w doṯe d macmar i cmaraṯṯe. U staḏ Suryoyo d obatwayle u mal dë briṯo lo soyamwa šuġlo saxta w lo maḥëtwa cal ruḥe dan noše d ëmmi: hano u šuġlo dë flan hosta yo. Hul l ucdo inaqqa d Suryoyo d soyam šuġlo lo me lebe, këtlan xabro bu Suryoyo d këmminale u šuġlo du ṭayo yo.  
        </p>
        <p xml:lang="en">
          <anchor xml:id="test.latn.6" corresp="test.syr.6"/>
          Adyawma kḥozina bam mëlyune noše karoxe turist koṯën cal u ëšmo Suryoyo läšan d šuqli mede d këtyo cayid das Suryoye. Këbcat mu semo lu dahwo w lu ḥamro, cal d këtte tuxlono bu ëšmo Suryoyo. Hëngi ab babonayḏan šġëlle b naḏifuṯo w bë msawyuṯo bi ṣëncaṯtë u ëšmo Suryoyo hawi marqa l ruḥe. Hano šanṣ rabo yo läšan as Suryoye ham läšan ak Kurdoye d këtne cayoše acmayna. Elo ḥa lo klozam ṭoce u tacbo dab babone d tacibi w ṭralle u ëšmo ṭawwano elan. Adyawma cal foṯayye kuxlina u laḥmayḏan. Aḥna ste klozam dë mhalxina bu darbo dab babonayḏan bi msawyuṯo w bi šroluṯo w d nëfqina moro lu tuxlono w li haymonuto du camo d këtle aclayna. D ṭorina ëšmo ṭawwo bëṯrayna läšan an abnayḏan. Elo maclasaf koḥozina ġäläbe mam more daṣ ṣëncat adyawma bi šuqo lo knëfqi moro li wäraṯe dab babonaṯṯe. Kcëjqi ëšme d babayye w du camaṯṯe w ham i ṣëncaṯṯe bad dugle bu mal saxta d këmzabni. Haṯe xyene yo cal u ëšmo ṭowo w lu tacbo d babonayna. Ġäläbe caybo rabo yo komëštacën bu dactiḏ dëṯṯe. Koḥozina bë briṯo u camo bam mëlyune zuze komaṣrëf kosoyam reqlam läšan dë mzabën u mal diḏe. Elo ab babonayḏan bi dacṯo d bayn caynayye bi šariruṯo du šuġlaṯṯe d lo kmëzwan bam mëlyune ṭralle elan marqa. 
        </p>
        <p xml:lang="en">
          <anchor xml:id="test.latn.7" corresp="test.syr.7"/>
          Me dan insanat hawëlle tuxlono aclux w nafëq ëšmux bi ṭowuṯo d lo reqlam g doṯën am mëštriye l gabux. U šuġlayḏux gë mhalek xud am maye. Cal d babux ṭrele ëšmo ṭawwo bëṯre. Iḏa dë mhalxat bad dawsat d babux w dëḏcat duxlat i dawlayḏux, g mëṯnoḥat baḥ ḥayayḏux w gmašëfcat ḥaye niḥe w basime. Iḏa d lo nëfqat moro lu ëšmo d fayëšlux yo wäraṯe, d bodat d uxlat, dë mkayfat, w d mibayṭrat w d mëtwaklat cal u mal d fayëšlux me babux, gnëflat xayifo. Kit xabro këmmi i bëṭriye lo fayišo lu tawro di fadono.
        </p>
        <p xml:lang="en">
          <anchor xml:id="test.latn.8" corresp="test.syr.8"/>
          Maṯlo ḥa d cayišinale ḥaṯo. Këtwa ḥa ëšme Malke b Mëḏyaḏ bëṯër me d xalyo i qrito d Bote aṯi raku b Mëḏyaḏ. B zabno karyo ftëḥlele dukano du dahwo. Elo cal d këtwa barnošo msawyo w idë ftëḥto, oṯënwa ṭaye w Suryoye mamṭënwa az zuzaṯṯe maḥtiwaylën gabe b ämane. B zabno ġäläbe karyo qadër d howe ḥa maz zangin di wälaye. Bëṯër b zabno mašfacle qäza di raḏayto w mḥase. Ṭrele bëṯre mal ġäläbe lan nacimayḏe. U camo heš cal  ëšme du babaṯṯe oṯewa, mamṭewa w maḥatwa az zuzaṯṯe gabayye. B waxt ġäläbe karyo an abne cal d lo qadiri dë mhalxi bu darbo du babaṯṯe. B dalle kuxli w këmkayfi bu mal d fayëšlën mu babaṯṯe. B gaweh dë kmo ëšne nafili mi ḏarbo. Mzabanlën u mal du babaṯṯe kule w lo qadiri d obën u dayno d aclayye. Jbiri d mahëzmi mi wälaye meqëm mad dayne. Haṯe yo i ḥarayto du barnošo yo inaqqa dë mḥalëq u tuxlonayḏe cal u mal dë briṯo w dlo nofaq moro lu ëšmo d irëṯle mu babo. 
        </p>
        <p xml:lang="en">
          <anchor xml:id="test.latn.9" corresp="test.syr.9"/>
          Malfono Ayhan Gürkan
        </p>
          <!-- Repeat the <p> element as needed -->
      </div>
    </body>
  </text>
</TEI>
