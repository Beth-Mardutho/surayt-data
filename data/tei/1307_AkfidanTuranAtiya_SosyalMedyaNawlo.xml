<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="en"><foreign xml:lang="tru">ܣܳܣܝܰܠ ܡܶܕܝܰܐ /ܢܰܘܠܐ</foreign> / Sosyal Medya/Nawlo</title>
        <title level="s">Surayt Corpus</title>
        <author>
          <!-- Insert name of author of this text -->Atiya Akfidan Turan
        </author>
        <sponsor>Freie Universität Berlin</sponsor>
        <sponsor>Beth Mardutho: The Syriac Institute</sponsor>
        <sponsor>Stockholm University</sponsor>
        <sponsor>St Ephrem Syriac Orthodox Monastery in the Netherlands</sponsor>
        <sponsor>Midyat Süryani Kültür Dernegi</sponsor>
        <funder/>
        <!-- You can list funders seperate from sponsors -->
        <funder>Erasmus+ Programme of the European Union (Project Number 2017-1-DE01-KA203-003573)</funder>
        <funder>Freie Universität Berlin</funder>

        <editor role="editor">
          <!-- Insert name of editor -->Prof. Dr. Shabo Talay
        </editor>
        <!-- Repeat editor role for each individual editor -->

        <respStmt>
          <resp>TEI XML encoding by</resp>
          <name>
            <!-- Insert the name of the person responsible for this conversion -->Anna-Simona Barbara Üzel
          </name>
        </respStmt>
        <respStmt>
          <resp>Edited by</resp>
          <name>SAOP-Team </name>
        </respStmt>

      </titleStmt>
      <editionStmt>
        <edition n="0.1"/>
      </editionStmt>
      <publicationStmt>
        <distributor>
          <placeName>
            <!-- Who is responsible for distributing this info? That is: who hosts the server? -->
            Beth Mardutho: The Syriac Institute
          </placeName>
        </distributor>
        <authority>Surayt Corpus</authority>
        <idno type="URI">https://surayt.bethmardutho.org/1307</idno>
        <!-- This is where you assign a URI number (repalce the #) - each XML file needs a unique number -->
        <availability>
          <!-- Are these texts Open Access? If so, you can just leave this section as is -->
          <p/>
          <licence target="http://creativecommons.org/licenses/by/4.0/">
            <p>Creative Commons — Attribution 4.0 International — CC BY 4.0</p>
            <p>https://creativecommons.org/licenses/by/4.0/</p>
          </licence>
          <ab>
            <note>
              <!-- You may want to add a note here explaining the open access policy -->
            </note>
          </ab>
        </availability>
        <date calendar="Gregorian">2020</date>
      </publicationStmt>
      <sourceDesc xml:id="sourceDesc1">
        <bibl>
          <title>
            <!-- Insert title of the work here -->
          </title>
          <author>
            <!-- Insert author of the work here -->
          </author>
          <note>
            <p>
              <!-- Add any necessary notes about the original publication -->
            </p>
          </note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <p>
          <!-- Insert brief description of the Surayt Project -->
          Surayt-Aramaic Online Project (SAOP) aims at developing the Surayt-Online course for intermediary and advanced levels (B1-2, C1 and C2) and producing additional linguistic material for the teaching of Surayt (also known as Turoyo).
        </p>
      </editorialDecl>
    </encodingDesc>
    <profileDesc>
      <langUsage>
        <language ident="tru">Surayt/Turoyo dialect of Neo-Aramaic</language>
      </langUsage>
    </profileDesc>
    <revisionDesc>
      <change when="2020-07-08">Created: file</change>
      <!-- Insert date of file creation YYYY-MM-DD format-->
      <change>
        <!-- Repeat the change element as often as necessary when the files are updated -->
      </change>
    </revisionDesc>
  </teiHeader>
  <text>
    <body>
      <!-- Text goes here -->
      <div type="surayt">
        <p xml:lang="tru">
          <anchor xml:id="test.syr.1" corresp="test.latn.1"/>
          <!-- The xml:id and corresp id system is how you can align paragraphs. The "xml:id" declares an identity for this paragraph, and the corresp links it to another paragraph that has a declared name elsewhere -->
          <!-- So, we need a system in place that can easily be reproduced to label paragraphs -->
          <!-- I might recommend something like this: filename.text.1 where you replace "filename" with whatever you're calling the file, text represents the surayt text (as opposed to transcription below) and then the paragraphs are numbered sequentially -->
          ܒܰܙ ܙܰܒܢܶܐ ܩܰܡܳܝܶܐ ܕܐܰܬ݂ܝܢܰܐ ܠܗܳܠܰܢܕܰܐ، ܐܰܛ ܛܶܒܶܐ ܡܳܛܷܢܘܰܐ ܐܶܠܰܢ ܡܘ ܬܱܠܱܒ݂ܝܙܝܳܢ، ܡܘ ܪܰܐܕܝܐ، ܡܰܣ ܣܦܰܪܝܰܘܡܶܐ (ܓܰܙܶܛܰܬ) ܐܰܘ ܡܰܡ ܡܓ݂ܰܠܶܐ. ܗܶܫ ܠܷܐܕ݂ܥܝܘܰܝܢܰܐ ܢܰܘܠܐ (ܐܝܢܬܶܪܢܶܬ) ܡܷܢ ܝܐ. ܝܷܬܘܝܘܰܝܢܰܐ ܩܘܡ ܐܘ ܬܱܠܱܒ݂ܝܙܝܳܢ ܘܡܦܰܪܔܝܘܰܝܢܰܐ ܐܰܛ ܛܶܒܶܐ، ܬܰܚܪܰܙܬܐ ܝܘܠܦܳܢܰܝܬܐ ܐܰܘ ܦܷܠܝܡ ܒܰܣܝܡܐ. ܐܝ ܣܝܢܱܡܰܐ ܒܘ ܒܰܝܬܐ ܘܰܐ! ܨܰܦܪܰܝܬܐ ܐܝܢܰܩܠܰܐ ܕܡܰܚـܝܣܝܘܰܝܢܰܐ ܡܝ ܫܰܢܬ݂ܐ، ܡܚܰܕ݂ܪܝܘܰܝܢܰܐ ܐܝ ܩܪܳܛܷܢ ܥܰܠ ܐܝ ܛܷܒܠܝܬ݂ܐ. ܥܰܡ ܐܝ ܩܪܳܛܷܢ ܡܰܝܕܝܘܰܝܢܰܐ ܐܰܣ ܣܦܰܪܝܰܘܡܶܐ ܐܰܘ ܐܝ ܡܓ݂ܰܠܬ݂ܐ ܒܐܝܕ݂ܰܝܢܰܐ ܘܩܳܪܝܘܰܝܢܰܐ ܡܷܢ ܟܳܟܷܬ݂ܘܝ ܐܰܓ ܓܷܠܝܘܢܳܪܶܐ ܥܰܠ ܐܰܛ ܛܶܒܶܐ ܕܷܒܪܝܬ݂ܐ. ܒܷܬ݂ܷܪ ܟܘܠ ܢܳܫܐ ܐܷܙܙܶܘܰܐ ܠܘ ܦܘܠܚܳܢܰܝܕ݂ܶܗ. ܒܓܰܘܶܗ ܕܝ ܪܰܕ݂ܰܝܬܐ ܡܰܨܝܬ݂ܝܘܰܝܢܰܐ ܥܰܠ ܙܡܰܪܝܳܬ݂ܶܐ ܒܰܣܝܡܶܐ ܡܘ ܪܰܐܕܝܐ.

ܐܰܚܢܰܐ ܒܘ ܙܰܒܢܰܢܐ ܓ݂ܱܠܱܒܶܐ ܡܫܰܘܫܰܛܠܰܢ ܪܘܚܰـܝܢܰܐ ܥܰܠ ܕܟܝܬ ܢܰܘܠܐ. ܦܬܝـܚ ܐܘ ܢܰܘܠܐ ܠܟܘܠ ܥܰܡܐ ܒܷܒܪܝܬ݂ܐ. ܥܰܠ ܐܘ ܕܰܪܒܐ ܕܘ ܢܰܘܠܐ ܟܝܒܰܢ ܡܳܛܝܢܰܐ ܠܷܚܕ݂ܳܕ݂ܶܐ ܒܘ ܐܝܡܰܝܠ E-mail، ܒܘ ܦܰܝܣܒܘܟ Facebook، ܒܘ ܐܝܢܣܬܰܓܪܰܡ Instagram، ܒܘ ܬܘܝܬܬܷܪ Twitter ܘܫܰܪܟܐ. ܗܰܢܝ ܟܘܠܠܶܗ ܟܳܡܷܩܪܳܝـܝ ܒܘ ܐܷܢܓܠܝܫܳܝܐ ܣܳܣܝܰܠ ܡܶܕܝܰܐ Social Media. ܗܰܡܡܰܐ ܡܰܪ ܟܘܠ ܢܳܫܐ ܐܘܥܕܐ ܟܷܬܠܶܗ ܬܱܠܱܦܳܢ ܕܝ ܐܝܕ݂ܐ ܕܟܷܬܝܐ ܡܰܣܝܪܐ ܒܘ ܢܰܘܠܐ. ܒܘ ܬܱܠܱܦܳܢ ܟܷܦ݁ܦ݁ܶܗ ܚܳܙܷܢ ܟܘܠ ܛܶܒܐ ܕܟܳܐܬ݂ܶܐ ܒܘ ܢܰܘܠܐ. ܒܘ ܢܰܘܠܐ ܟܷܦ݁ܦ݁ܶܗ ܣܰܝܡܝ ܓ݂ܱܠܱܒܶܐ ܡܶܕܳܢܶܐ ܚܪܶܢܶܐ. ܡܰܬ݂ܠܐ: ܟܷܦ݁ܦ݁ܶܗ ܡܫܰܕܪܝ ܨܷܪܬܳܬ݂ܶܐ ܠܷܚܕ݂ܳܕ݂ܶܐ ܐܰܘ ܒ݂ܝܕܝܐ. ܒܰܟ ܟܬ݂ܰܘܝܳܬ݂ܶܐ ܟܳܐܒܷܢ ܘܫܘܩܠܝ ܥܰܡ ܚܕ݂ܳܕ݂ܶܐ. ܟܳܡܦܰܪܔܝ ܦܷܠܝܡܶܐ ܒܝܘܬܝܘܒ (Youtube). ܐܝܕ݂ܰܐ ܕܗܳܘܰܠܠܶܗ ܡܰܗܘܐ ܘܫܩܳܠܐ ܥܰܡ ܚܕ݂ܳܕ݂ܶܐ، ܟܷܦ݁ܦ݁ܶܗ ܒܘ ܘܰܐܬܣܐܰܦ݁ (WhatsApp) ܡܷܔܓ݂ܳܠܝ ܣܬܶܐ. ܒܘ ܫܷܟܠܰܢܐ ܐܰܢ ܢܳܫܶܐ ܕܟܳܥܰܝܫܝ ܩܰܪܝܘܐ ܐܰܘ ܪܰܚܘܩܐ ܡܶܐ ܚܕ݂ܳܕ݂ܶܐ، ܟܳܘܰܠܠܶܗ ܐܰܣܝܪܘܬ݂ܐ ܥܰܡ ܚܕ݂ܳܕ݂ܶܐ.
ܐܰܚ ܚܰـܝܶܐ ܕܘ ܙܰܒܢܰܢܐ ܗܰܘܷܢ ܦܫܝܛܶܐ ܓ݂ܱܠܱܒܶܐ. ܚܰܐ ܟܝܒܶܗ ܡܘ ܢܰܘܠܐ ܝܳܠܰܦ ܓ݂ܱܠܱܒܶܐ ܡܶܕܳܢܶܐ. ܐܝܕ݂ܰܐ ܟܝܬ ܫܘܳܠܶܐ ܥܰܠ ܨܒܘܬ݂ܐ، ܟܝܒܘܟ݂ ܟܘܪܟ݂ܰܬ ܒܘ ܢܰܘܠܐ ܕܝܷܠܦܰܬ ܥܰܠ ܐܝ ܨܒܘܬ݂ܐ. ܐܝܕ݂ܰܐ ܟܷܐܒܥܰܬ ܕܐܷܕ݂ܥܰܬ ܥܰܠ ܐܘ ܡܘܙܳܓ݂ܐ ܒܐܰܬ݂ܪܐ ܚܪܶܢܐ، ܐܘ ܢܰܘܠܐ ܡܷܚܕ݂ܐ ܟܳܡܰܚܘܶܐ. ܬܚܘܡܐ ܠܘ ܝܘܠܦܳܢܐ ܒܘ ܢܰܘܠܐ ܠܰܝܬ. ܚܰܐ ܟܝܒܶܗ ܟܳܪܰܟ݂ ܟ݂ܰܝـܝܦܐ ܒܘ ܢܰܘܠܐ ܥܰܠ ܟܘܠ ܡܶܕܶܐ ܕܟܳܐܒܰܥ ܝܳܠܰܦ. ܐܘ ܢܰܘܠܐ ܟܷܬܠܶܗ ܡܶܕܳܢܶܐ ܛܰܘܘܶܐ ܘܚܰܪܒܶܐ ܣܬܶܐ، ܡܶܕܳܢܶܐ ܡܣܝܡܳܢܶܐ ܘܡܪܝܡܳܢܶܐ.

ܐܘ ܡܶܕܶܐ ܕܟܷܬܝܐ ܡܣܝܡܳܢܐ ܒܘ ܢܰܘܠܐ ܗܰܢܐ ܝܐ ܒܘ ܪܷܢܝܰـܝܕ݂ܝ܃ ܡܰܒܘܥܐ ܕܝܘܠܦܳܢܐ ܪܰܒܐ ܝܐ. ܚܰܐ ܟܳܘܶܠܶܗ ܐܝܕ݂ܰܥܬ݂ܐ ܥܰܠ ܐܘ ܡܶܕܶܐ ܕܟܳܘܶܐ ܒܷܒܪܝܬ݂ܐ. ܡܶܕܶܐ ܚܪܶܢܐ ܕܟܷܬܝܐ ܐܘܠܨܳܝܐ ܒܘ ܢܰܘܠܐ، ܡܰܓܳܢ (ܒܱܠܰܐܫ) ܝܐ ܠܟܘܠ ܥܰܡܐ. ܟܘܠ ܢܳܫܐ ܟܝܒܶܗ ܡܷܣܬܰܥܡܰܠ ܣܳܣܝܰܠ ܡܶܕܝܰܐ Social Media ܕܠܐ ܙܘܙܶܐ. ܟܳܡܝܣܰܡ ܐܶܣܳܪܶܐ ܥܰܡ ܢܳܫܶܐ ܕܠܰܬܢܶܐ ܐܝܕ݂ܝܥܶܐ. ܒܷܬ݂ܷܪ ܟܳܘܷܢ ܚܰܘܪܳܢܶܐ ܒܷܒܪܝܬ݂ܐ ܟܘܠܰܗ. ܐܘ ܚܰܐ ܕܠܰܬܠܶܗ ܫܘܓ݂ܠܐ ܐܰܘ ܥܰܔܝܙܐ ܝܐ، ܟܝܒܶܗ ܡܦܰܪܰܔ ܒܘ ܢܰܘܠܐ ܥܰܠ ܐܰܚ ܚܪܶܢܶܐ. ܚܰܐ ܟܝܒܶܗ ܚܳܙܶܐ ܐܰܚ ܚܰܘܪܳܢܰܝܕ݂ܶܗ ܡܷܢ ܟܳܣܰܝܡܝ ܘܡܷܢ ܟܳܛܳܪܷܢ. ܕܪܷܚܡܝ ܡܰܡܠܐ ܥܰܡ ܚܕ݂ܳܕ݂ܶܐ ܟܷܦ݁ܦ݁ܶܗ ܡܶܔܓ݂ܳܠܝ. ܢܰܩܠܰܘܳܬ݂ܶܐ ܐܘ ܢܰܘܠܐ ܟܳܡܰܡܛܶܐ ܬܪܶܐ ܦܰܪܨܘܦܶܐ ܣܬܶܐ ܠܷܚܕ݂ܳܕ݂ܶܐ. ܐܰܘ ܥܠܰܝܡܐ ܘܥܠܰܝܡܬ݂ܐ ܟܷܦ݁ܦ݁ܶܗ ܣܰܝܡܝ ܘܰܥܕܐ ܕܚܳܙܷܢ ܚܕ݂ܳܕ݂ܶܐ. ܓ݂ܶܪ ܡܰܢܝ ܡܶܕܳܢܶܐ ܓ݂ܱܠܱܒܶܐ ܟܝܬ ܚܰܐ ܕܣܳܝܰܡ ܥܰܠ ܐܘ ܕܰܪܒܐ ܕܘ ܢܰܘܠܐ. 

ܐܘ ܡܶܕܶܐ ܕܟܷܬܝܐ ܡܪܝܡܳܢܐ ܗܰܢܐ ܝܐ܃ ܐܝ ܕܝܠܳܝܘܬ݂ܐ ܩܢܘܡܰܝܬܐ (Privacy) ܠܰܬܝܐ ܒܰܡ ܡܐ ܡܐ ܡܰܣܬܰܪܬܐ ܐܶܒܶܗ. ܐܘ ܡܶܕܶܐ ܕܟܳܚܳܙܝܢܰܐ ܢܰܩܠܰܘܳܬ݂ܶܐ ܒܘ ܦܰܝܣܒܘܟ، ܟܝܬ ܩܰܠܶܐ ܘܨܘܥܪܶܐ. ܥܰܡ ܚܒܳܠ ܗܰܘܟ݂ܰܐ ܡܶܕܳܢܶܐ ܟܳܡܰܥܷܔܙܝ. ܐܘ ܢܳܫܐ ܟܳܘܶܐ ܠܗܝܩܐ ܠܘ ܦܶܪܳܔܐ ܐܰܘ ܠܝ ܐܝܕ݂ܰܥܬ݂ܐ ܕܘ ܚܪܶܢܐ. ܗܰܢܐ ܡܶܕܶܐ ܕܝܠܳܢܳܝܐ ܝܐ ܒܘ ܦܰܝܣܒܘܟ ܘܒܘ ܐܝܢܣܬܰܓܪܰܡ. ܐܰܟ ܟܰܣܝܳܬ݂ܐ ܕܘ ܢܳܫܐ ܟܳܡܷܓܠܷܢ. ܠܐ ܟܳܦܳܝܰܫ ܡܶܕܶܐ ܬܰܠܝܐ. ܟܘܠ ܚܰܘܪܐ ܟܝܒܶܗ ܚܳܙܶܐ ܐܰܝܢܰܐ ܚܰܘܪܐ ܐܰܘ ܚܘܰܪܬ݂ܐ ܒܘ ܢܰܘܠܐ ܝܐ. ܟܳܡܷܦܪܳܣܝ ܡܶܕܳܢܶܐ ܕܠܐ ܟܳܠܳܙܰܡ ܕܡܷܦܪܳܣܝ. ܟܝܬ ܦܰܪܨܘܦܶܐ ܕܟܳܦܷܪܣܝ ܡܶܕܳܢܶܐ ܓ݂ܱܠܱܒܶܐ ܒܰܛܝܠܶܐ ܘܙܳܝܘܕܶܐ. ܗܰܢܐ ܠܐ ܟܳܠܳܙܰܡ ܟܘܠ ܢܰܩܠܰܐ. ܢܰܩܠܰܘܳܬ݂ܶܐ ܐܘ ܥܰܡܐ ܠܰܘ ܟܳܐܕ݂ܰܥ ܡܷܢ ܝܐ ܬܪܝܨܐ ܘܡܷܢ ܝܐ ܦܰܘܕܐ. ܐܰܛ ܛܶܒܶܐ ܕܟܳܡܷܦܪܳܣܝ ܒܘ ܢܰܘܠܐ ܠܰܬܢܶܐ ܟܘܠ ܢܰܩܠܰܐ ܬܪܝܨܶܐ. ܐܘ ܦܘܪܫܳܢܐ ܒܰܝܢ ܕܝ ܕܘܓܠܐ ܘܕܘ ܫܪܳܪܐ ܠܐ ܟܳܡܰܚܘܶܐ ܛܰܘܘܐ.

ܐܝܢܰܩܠܰܐ ܕܚܰܐ ܐܘ ܝܰܘܡܐ ܟܘܠܶܗ ܚܳܝܰܪ ܒܘ ܬܱܠܱܦܳܢܰܝܕ݂ܶܗ، ܟܳܒܳܛܰܠ. ܒܘ ܙܳܝܘܕܐ ܣܬܶܐ ܐܰܢ ܢܰܥܝܡܶܐ ܢܰܩܠܰܘܳܬ݂ܶܐ ܠܐ ܟܳܚܳܪܰܘܘܶܗ ܡܰܗ ܗܷܪܓܰܬ݂ܬ݂ܶܗ ܕܝ ܡܰܕܪܰܫܬܐ. ܐܘ ܚܰܐ ܕܠܐ ܗܳܘܶܐ ܚܦܝܛܐ ܒܘ ܣܳܣܝܰܠ ܡܶܕܝܰܐ ܠܐ ܟܳܚܷܫܘܝܠܶܗ ܚܰܘܪܐ ܠܪܘܚܰـܝـܝܶܗ.

ܥܰܠ ܗܰܘܟ݂ܰܐ ܟܳܠܳܙܰܡ ܚܰـܝܪܝܢܰܐ ܠܡܶܕܝܰܐ ܚܪܶܬܐ ܕܟܳܦܷܪܣܐ ܛܶܒܶܐ ܬܪܝܨܶܐ. ܟܘܠ ܦܰܪܨܘܦܐ، ܙܥܘܪܐ ܐܰܘ ܪܰܒܐ، ܛܪܐ ܣܳܝܰܡ ܕܷܩܩܰܐ ܡܷܢ ܟܳܟܳܬ݂ܰܘ ܐܰܘ ܡܷܢ ܟܳܦܳܪܰܣ ܒܘ ܢܰܘܠܐ.
		</p>
          <!-- Repeat the <p> element as needed -->
      </div>

      <div type="transcription">
        <p xml:lang="en">
          <anchor xml:id="test.latn.1" corresp="test.syr.1"/>
          <!-- For the xml:id in this div, you would want to change the system so that it says filename.trans.1 -->
          Sosyal Medya/Nawlo
        </p>
          <!-- Repeat the <p> element as needed -->
      </div>
    </body>
  </text>
</TEI>

