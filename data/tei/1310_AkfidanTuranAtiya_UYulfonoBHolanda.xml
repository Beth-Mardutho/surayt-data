<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="en"><foreign xml:lang="tru">ܐܘ ܝܘܠܦܳܢܐ ܒܗܳܠܰܢܕܰܐ</foreign> / U Yulfono b Holanda</title>
        <title level="s">Surayt Corpus</title>
        <author>
          <!-- Insert name of author of this text -->Atiya Akfidan Turan
        </author>
        <sponsor>Freie Universität Berlin</sponsor>
        <sponsor>Beth Mardutho: The Syriac Institute</sponsor>
        <sponsor>Stockholm University</sponsor>
        <sponsor>St Ephrem Syriac Orthodox Monastery in the Netherlands</sponsor>
        <sponsor>Midyat Süryani Kültür Dernegi</sponsor>
        <funder/>
        <!-- You can list funders seperate from sponsors -->
        <funder>Erasmus+ Programme of the European Union (Project Number 2017-1-DE01-KA203-003573)</funder>
        <funder>Freie Universität Berlin</funder>

        <editor role="editor">
          <!-- Insert name of editor -->Prof. Dr. Shabo Talay
        </editor>
        <!-- Repeat editor role for each individual editor -->

        <respStmt>
          <resp>TEI XML encoding by</resp>
          <name>
            <!-- Insert the name of the person responsible for this conversion -->Anna-Simona Barbara Üzel
          </name>
        </respStmt>
        <respStmt>
          <resp>Edited by</resp>
          <name>SAOP-Team </name>
        </respStmt>

      </titleStmt>
      <editionStmt>
        <edition n="0.1"/>
      </editionStmt>
      <publicationStmt>
        <distributor>
          <placeName>
            <!-- Who is responsible for distributing this info? That is: who hosts the server? -->
            Beth Mardutho: The Syriac Institute
          </placeName>
        </distributor>
        <authority>Surayt Corpus</authority>
        <idno type="URI">https://surayt.bethmardutho.org/1310</idno>
        <!-- This is where you assign a URI number (repalce the #) - each XML file needs a unique number -->
        <availability>
          <!-- Are these texts Open Access? If so, you can just leave this section as is -->
          <p/>
          <licence target="http://creativecommons.org/licenses/by/4.0/">
            <p>Creative Commons — Attribution 4.0 International — CC BY 4.0</p>
            <p>https://creativecommons.org/licenses/by/4.0/</p>
          </licence>
          <ab>
            <note>
              <!-- You may want to add a note here explaining the open access policy -->
            </note>
          </ab>
        </availability>
        <date calendar="Gregorian">2020</date>
      </publicationStmt>
      <sourceDesc xml:id="sourceDesc1">
        <bibl>
          <title>
            <!-- Insert title of the work here -->
          </title>
          <author>
            <!-- Insert author of the work here -->
          </author>
          <note>
            <p>
              <!-- Add any necessary notes about the original publication -->
            </p>
          </note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <p>
          <!-- Insert brief description of the Surayt Project -->
          Surayt-Aramaic Online Project (SAOP) aims at developing the Surayt-Online course for intermediary and advanced levels (B1-2, C1 and C2) and producing additional linguistic material for the teaching of Surayt (also known as Turoyo).
        </p>
      </editorialDecl>
    </encodingDesc>
    <profileDesc>
      <langUsage>
        <language ident="tru">Surayt/Turoyo dialect of Neo-Aramaic</language>
      </langUsage>
    </profileDesc>
    <revisionDesc>
      <change when="2020-07-08">Created: file</change>
      <!-- Insert date of file creation YYYY-MM-DD format-->
      <change>
        <!-- Repeat the change element as often as necessary when the files are updated -->
      </change>
    </revisionDesc>
  </teiHeader>
  <text>
    <body>
      <!-- Text goes here -->
      <div type="surayt">
        <p xml:lang="tru">
          <anchor xml:id="test.syr.1" corresp="test.latn.1"/>
          <!-- The xml:id and corresp id system is how you can align paragraphs. The "xml:id" declares an identity for this paragraph, and the corresp links it to another paragraph that has a declared name elsewhere -->
          <!-- So, we need a system in place that can easily be reproduced to label paragraphs -->
          <!-- I might recommend something like this: filename.text.1 where you replace "filename" with whatever you're calling the file, text represents the surayt text (as opposed to transcription below) and then the paragraphs are numbered sequentially -->
          ܡܶܐ ܥܷܡܪܐ ܕܐܰܪܒܰܥ ܐܷܫܢܶܐ ܐܰܢ ܢܰܥܝܡܶܐ ܒܗܳܠܰܢܕܰܐ ܟܷܐܙܙܷܢ ܠܓܰܢܰܬ݂ܫܰܒܪܶܐ. ܟܳܦܰܝܫܝ ܗܰܪܟܶܐ ܬܰܪܬܶܐ ܐܷܫܢܶܐ. ܟܳܩܳܝܰܬ݂ܬ݂ܶܗ ܝܘܠܦܳܢܐ ܒܕܰܪܒܐ ܕܬܸܫܬܶܥܷܢܝܐ. ܒܘ ܫܷܟܠܰܢܐ ܟܳܡܝـܚܰܕ݂ܪܝ ܠܝ ܡܰܕܪܰܫܬܐ ܩܰܡܰܝܬܐ (Basisonderwijs). ܒܰܫ ܫܶܬ݂ ܐܷܫܢܶܐ ܟܷܐܙܙܷܢ ܠܝ ܡܰܕܪܰܫܬܐ ܩܰܡܰܝܬܐ ܗܘܠ ܥܘܡܪܰܝـܝܶܗ ܕܗܳܘܶܐ ܬܪܰܥܣܰܪ ܐܷܫܢܶܐ. ܟܳܝܷܠܦܝ ܡܶܢ ܟܘܠ ܦܪܘܣ ܩܪܰܝܬܐ ܘܟܬ݂ܰܘܬܐ. ܐܰܢ ܢܰܥܝܡܶܐ ܕܠܰܬܢܶܐ ܟܰܫܝܪܶܐ ܕܠܐ ܩܘܕܪܝ ܝܷܠܦܝ ܛܰܘܘܐ ܘܕܟܳܠܳܙܰܡܡܶܗ ܡܥܰܘܱܢܰܐ ܐܰܘ ܕܟܷܬܢܶܐ ܚܰܪܒܶܐ، ܟܷܐܙܙܷܢ ܠܡܰܕܪܰܫܬܐ ܕܟܷܬܝܐ ܕܝܠܳܢܰܝܬܐ (Speciaal onderwijs). ܬܰܡܐ ܐܰܣ ܣܷܕܪܶܐ ܢܰܥܷܡܬܷܪ ܢܶܐ ܘܠܰܬܬܶܗ ܓ݂ܱܠܱܒܶܐ ܝܳܠܘܦܶܐ. ܠܰܝ ܝܳܠܘܦܶܐ ܗܰܘܟ݂ܰܐ ܛܰܘܘܐ ܝܐ: ܒܘ ܫܷܟܠܰܢܐ ܟܳܡܷܬ݂ܢܳܚܝ ܒܝ ܡܰܕܪܰܫܬܐ ܕܝܠܳܢܰܝܬܐ. 
</p> 
<p xml:lang="tru">
          <anchor xml:id="test.syr.2" corresp="test.latn.2"/>
ܒܷܬ݂ܷܪ ܡܝ ܡܰܕܪܰܫܬܐ ܩܰܡܰܝܬܐ ܟܷܐܙܙܷܢ ܠܝ ܡܰܕܪܰܫܬܐ ܡܷܨܥܰܝܬܐ (Middelbaar onderwijs). ܗܰܪܟܶܐ ܟܝܬ ܕܰܪܓ݂ܶܐ ܡܫܰܚܷܠܦܶܐ ܕܘ ܝܘܠܦܳܢܐ܃ ܡܶܐ ܝܘܠܦܳܢܐ ܦܫܝܛܐ ܗܘܠ ܝܘܠܦܳܢܐ ܥܰܣܩܐ. ܟܘܠ ܝܳܠܘܦܐ ܟܳܡܢܰܩܶܐ ܐܘ ܕܰܪܓ݂ܐ ܕܘ ܝܘܠܦܳܢܐ ܕܟܝܒܶܗ ܛܳܥܰܢܠܶܗ. ܒܰܬ ܬܡܳܢܰܥܣܰܪ ܐܷܫܢܶܐ، ܒܷܬ݂ܷܪ ܡܶܐ ܕܐܰܝ ܝܳܠܘܦܶܐ ܡܷܕܕܶܗ ܐܝ ܣܳܗܕܘܬ݂ܐ ܒܝ ܡܰܕܪܰܫܬܐ ܡܷܨܥܰܝܬܐ، ܟܳܡܕܰܘܡܝ ܒܡܰܕܪܰܫܬܐ ܚܪܶܬܐ، ܟܘܠ ܚܰܐ ܠܘ ܓܳܪܰܐܢ ܕܝ ܣܳܗܕܘܬ݂ܰܝܕ݂ܶܗ. ܟܝܬ ܡܰܕܪܰܫܬܐ ܡܷܨܥܰܝܬܐ (MBO)، ܡܰܕܪܰܫܬܐ ܥܶܠܰܝܬܐ (HBO)، ܘܒܶܝܬ݂ܨܰܘܒܐ (Universiteit). ܐܘ ܙܰܒܢܐ ܕܝ ܩܪܰܝܬܐ ܒܰܡ ܡܰܕܪܰܫܝܳܬ݂ܰܢܝ ܐܰܪܒܰܥ ܐܷܫܢܶܐ ܝܐ. 
</p> 
<p xml:lang="tru">
          <anchor xml:id="test.syr.3" corresp="test.latn.3"/>  
ܐܘ ܝܘܠܦܳܢܐ ܒܗܳܠܰܢܕܰܐ ܗܘܠ ܠܘ ܕܰܪܓ݂ܐ ܕܝ ܡܰܕܪܰܫܬܐ ܡܷܨܥܰܝܬܐ ܡܰܓܳܢ ܝܐ. ܐܝ ܡܰܠܟܘܬ݂ܐ ܕܗܳܠܰܢܕܰܐ ܟܳܐܒܐ ܚܰܩ ܕܰܟ ܟܬ݂ܳܘܶܐ. ܐܶܠܐ ܐܰܟ ܟܬ݂ܳܘܶܐ ܕܝ ܡܰܕܪܰܫܬܐ ܥܶܠܰܝܬܐ ܐܰܘ ܕܘ ܒܶܝܬ݂ܨܰܘܒܐ ܟܳܠܳܙܰܡ ܐܰܝ ܝܳܠܘܦܶܐ ܕܐܳܒܷܢ ܚܰܩ ܕܷܬ݂ܬ݂ܶܗ. ܐܘ ܚܰܐ ܕܡܰܟܬ݂ܰܘ ܪܘܚܶܗ ܒܰܬ ܬܰܪܬܶܐ ܡܰܕܪܰܫܝܳܬ݂ܰܢܝ ܟܳܠܳܙܰܡ ܕܐܳܒܶܐ ܙܘܙܶܐ (collegegeld). ܕܠܳܐܒܶܗ، ܠܐ ܟܳܡܝܬܰܩܒܰܠ.  
</p> 
<p xml:lang="tru">
          <anchor xml:id="test.syr.4" corresp="test.latn.4"/>
ܗܘܠ ܬܡܳܢܰܥܣܰܪ (18) ܐܷܫܢܶܐ ܟܘܠ ܝܳܠܘܦܐ ܡܰܔܒܘܪ ܝܐ ܕܩܳܪܶܐ ܒܝ ܡܰܕܪܰܫܬܐ. ܒܷܬ݂ܷܪ ܟܝܒܶܗ ܟܳܪܰܟ݂ܠܶܗ ܥܰܠ ܫܘܓ݂ܠܐ ܐܰܘ  ܣܬܶܐ ܡܕܰܘܰܡ ܒܝ ܩܪܰܝܬܐ. ܐܝ ܣܰܓܝـܝܘܬ݂ܐ ܕܰܝ ܝܳܠܘܦܶܐ ܟܳܡܕܰܘܡܝ ܒܝ ܩܪܰܝܬܐ، ܡܝܕ݂ܶܗ ܕܐܰܡ ܡܟܳܢܰܬ݂ܬ݂ܶܗ ܠܘ ܫܘܓ݂ܠܐ ܟܳܙܰܝܕܝ. ܒܷܬ݂ܷܪ ܟܳܚܳܙܷܢ ܟ݂ܰܝܷܦܬܷܪ ܫܘܓ݂ܠܐ، ܒܗܳܠܰܢܕܰܐ ܟܝܬ ܫܘܓ݂ܠܐ ܓ݂ܱܠܱܒܶܐ.
</p> 
<p xml:lang="tru">
          <anchor xml:id="test.syr.5" corresp="test.latn.5"/>
ܒܷܬ݂ܷܪ ܡܝ ܩܪܰܝܬܐ ܕܝ ܡܰܕܪܰܫܬܐ ܥܶܠܰܝܬܐ ܚܰܐ ܟܳܝܳܠܰܦ ܨܷܢܥܰܐ. ܐܰܝ ܝܳܠܘܦܶܐ ܕܟܳܡܟܰܡܠܝ ܐܝ ܡܰܕܪܰܫܬܰܬ݂ܬ݂ܶܗ ܘܟܳܡܰܝܕܝ ܣܳܗܕܘܬ݂ܐ، ܟܷܦ݁ܦ݁ܶܗ ܫܘܓ݂ܠܝ ܒܫܷܪܟܰܬ ܪܰܒܶܐ. ܡܶܢ ܟܘܠ ܦܪܘܣ ܟܷܦ݁ܦ݁ܶܗ ܫܘܓ݂ܠܝ ܐܰܝܟܐ ܕܐܷܒܥܝ. ܟܝܬ ܓ݂ܱܠܱܒܶܐ ܝܳܠܘܦܶܐ ܣܬܶܐ ܕܟܳܡܕܰܘܡܝ ܐܝ ܩܪܰܝܬܐ ܗܘܠ ܐܘ ܒܶܝܬ݂ܨܰܘܒܐ. ܟܷܬܠܰܢ ܒܗܳܠܰܢܕܰܐ ܬܠܳܬ݂ܰܥܣܰܪ (13) ܒܶܝܬ݂ܨܰܘܒܶܐ. ܐܘ ܡܷܢܝܳܢܐ ܕܰܝ ܝܳܠܘܦܶܐ ܕܰܒ ܒܶܝܬ݂ܨܰܘܒܶܐ ܟܳܡܳܛܶܐ ܠܩܘܪܘܐ ܕ260000. ܟܝܬ ܬܠܳܬ݂ܐ ܒܶܝܬ݂ܨܰܘܒܶܐ ܕܘ ܬܰܟܢܝܟ، ܐܰܪܒܥܐ ܕܝܠܳܢܳܝܶܐ ܕܠܰܬܬܶܗ ܓ݂ܱܠܱܒܶܐ ܦܷܪܥܶܐ ܘܟܝܬ ܐܷܫܬܐ ܓ݂ܱܠܱܒܶܐ ܪܰܒܶܐ. ܗܰܢܝ ܟܷܬܬܶܗ ܦܷܪܥܶܐ ܓ݂ܱܠܱܒܶܐ ܡܫܰܚܷܠܦܶܐ ܕܘ ܝܘܠܦܳܢܐ. ܗܳܠܰܢܕܰܐ ܟܷܬܠܰܗ ܒܶܝܬ݂ܨܰܘܒܶܐ ܕܝ ܬܶܘܳܠܳܓ݂ܝـܝܰܐ ܘܟܝܬܐ ܗܷܢ ܕܟܳܡܷܩܪܳܝـܝ ܦܬܝـܚܶܐ (Open Universiteit). ܒܘ ܒܶܝܬ݂ܨܰܘܒܰܢܐ ܟܝܒܶܗ ܚܰܐ ܩܳܪܶܐ ܕܠܐ ܣܳܗܕܘܬ݂ܐ ܣܬܶܐ. ܠܰܬܠܶܗ ܓ݂ܱܠܱܒܶܐ ܦܷܪܥܶܐ ܡܫܰܚܷܠܦܶܐ. ܐܘ ܒܶܝܬ݂ܨܰܘܒܐ ܕܷܟ݂ܪܳܢܝܢܓܷܢ (RUG) ܚܰܐ ܡܰܪ ܪܰܒܶܐ ܝܐ. ܐܳܢܐ ܩܪܶܠܝ ܙܷܕܩܶܐ ܒܘ ܒܶܝܬ݂ܨܰܘܒܐ ܕܷܟ݂ܪܳܢܝܢܓܷܢ. ܟ݂ܪܳܢܝܢܓܷܢ ܟܘܝܐ ܒܘ ܓܰܪܒܝܐ ܕܗܳܠܰܢܕܰܐ. ܠܰܝܬ ܓ݂ܱܠܱܒܶܐ ܥܰܡܐ ܕܟܳܥܳܝܰܫ ܒܘ ܓܰܪܒܝܐ ܕܗܳܠܰܢܕܰܐ. ܐܝ ܣܰܓܝـܝܘܬ݂ܐ ܕܘ ܥܰܡܐ ܕܗܳܠܰܢܕܰܐ ܟܳܥܳܝܰܫ ܒܝ ܡܨܰܥܬ݂ܐ. ܐܘ ܒܶܝܬ݂ܨܰܘܒܐ ܕܷܟ݂ܪܳܢܝܢܓܷܢ ܡܰܘܬ݂ܪܳܢܐ ܝܐ ܓ݂ܱܠܱܒܶܐ ܠܘ ܓܰܪܒܝܐ ܕܗܳܠܰܢܕܰܐ، ܡܝܕ݂ܶܗ ܕܟܳܐܒܶܐ ܫܘܓ݂ܠܐ ܠܰܦ ܦܰܪܨܘܦܶܐ ܕܬܰܡܐ. ܟܳܩܳܪܷܢ 22000 ܝܳܠܘܦܶܐ ܬܰܡܐ. ܟܳܡܙܰܢܓܢܝ ܐܝ ܫܘܩܐ ܕܷܟ݂ܪܳܢܝܢܓܷܢ. ܐܰܝܟܐ ܕܟܳܚܰـܝܪܰܬ ܟܝܬ ܝܳܠܘܦܶܐ. ܠܰܝܬ ܓ݂ܱܠܱܒܶܐ ܣܳܘܶܐ ܒܷܟ݂ܪܳܢܝܢܓܷܢ.
</p> 
<p xml:lang="tru">
          <anchor xml:id="test.syr.6" corresp="test.latn.6"/>
ܟܳܐܬ݂ܶܐ ܡܶܐ Nederlandse Antillen  (ܗܰܢܐ ܦܰܠܩܐ ܡܝ ܡܰܠܟܘܬ݂ܐ ܕܗܳܠܰܢܕܰܐ ܝܐ) ܓ݂ܱܠܱܒܶܐ ܝܳܠܘܦܶܐ ܠܰܫܰܢ ܕܩܳܪܷܢ ܒܷܟ݂ܪܳܢܝܢܓܷܢ. ܐܝ ܣܰܓܝـܝܘܬ݂ܐ ܕܰܝ ܝܳܠܘܦܶܐ ܟܳܣܰܝܡܝ ܐܰܗ ܗܷܪܓܰܬ݂ܬ݂ܶܗ ܒܰܒ ܒܶܝܬ݂ܐܰܪܟܶܐ ܕܘ ܒܶܝܬ݂ܨܰܘܒܐ. ܒܷܬ݂ܷܪ ܡܘ ܕܘܪܳܫܐ ܟܷܐܙܙܷܢ ܠܰܩ ܩܰܚܘܰܬ ܘܟܳܫܳܬܷܢ ܡܶܕܶܐ ܥܰܡ ܚܕ݂ܳܕ݂ܶܐ ܠܰܫܰܢ ܡܷܬ݂ܢܳܚـܝ. ܒܘ ܫܷܟܠܰܢܐ ܐܰܩ ܩܰܚܘܰܬ ܬܰܡܐ ܗܰܘܷܢ ܡܳܡܘܢܳܐܝܬ݂ ܥܰܬܝܪܶܐ. ܟܘܠ ܝܳܠܘܦܐ ܟܳܟܳܪܰܟ݂ܠܶܗ ܥܰܠ ܫܘܓ݂ܠܐ ܒܰܩ ܩܰܚܘܰܬ ܐܰܘ ܒܕܘܟܬ݂ܐ ܚܪܶܬܐ ܕܡܳܦܰܩ ܐܘ ܡܰܨܪܰܦ ܕܝ ܩܪܰܝܬܰܝܕ݂ܶܗ، ܡܝܕ݂ܶܗ ܕܠܐ ܦܰܝܷܫ ܡܥܰܐܫ ܠܰܝ ܝܳܠܘܦܶܐ ܒܗܳܠܰܢܕܰܐ. ܟܘܠ ܡܶܕܶܐ ܗܰܘܝ ܒܕܰܝܢܐ. ܐܘ ܕܰܝܢܐ ܟܳܠܳܙܰܡ ܡܝܬܰܕܥܰܪ ܣܬܶܐ. ܥܰܠ ܗܰܘܟ݂ܰܐ ܟܘܠ ܝܳܠܘܦܐ ܟܳܐܒܰܥ ܫܳܓ݂ܰܠ ܠܰܫܰܢ ܐܘ ܡܰܨܪܰܦܰܝܕ݂ܶܗ.  
</p> 
<p xml:lang="tru">
          <anchor xml:id="test.syr.7" corresp="test.latn.7"/>
ܒܷܬ݂ܷܪ ܡܝ ܣܳܗܕܘܬ݂ܐ ܕܘ ܒܶܝܬ݂ܨܰܘܒܐ ܐܘ ܚܰܐ ܕܪܳܚܰܡ ܟܝܒܶܗ ܗܶܫ ܡܕܰܘܰܡ ܒܝ ܩܪܰܝܬܐ ܥܰܡ ܓܰܒܶܗ ܕܘ ܫܘܓ݂ܠܐ. ܟܝܒܶܗ ܣܳܝܰܡ ܕܳܩܛܳܪܰܐ (Ph.D.). ܒܝ ܚܰܪܰܝܬܐ ܟܝܒܶܗ ܡܳܝܰܕ ܟܘܪܣܝ ܕܘ ܦ݁ܪܳܦܰܣܳܪ. ܗܰܢܐ ܐܘ ܕܰܪܓ݂ܐ ܪܰܒܐ ܘܥܶܠܳܝܐ ܕܘ ܝܘܠܦܳܢܐ ܝܐ ܒܘ ܒܶܝܬ݂ܨܰܘܒܐ. ܐܘ ܦܰܪܨܘܦܐ ܕܡܳܛܶܐ ܠܘ ܕܰܪܓ݂ܰܢܐ ܟܳܙܷܒܛܝܠܶܗ ܓ݂ܱܠܱܒܶܐ ܐܝܩܳܪܐ!
</p> 
<p xml:lang="tru">
          <anchor xml:id="test.syr.8" corresp="test.latn.8"/> 
ܐܝ ܩܰܠܝܛܰܐ ܕܘ ܝܘܠܦܳܢܐ ܗܰܪܟܶܐ ܒܗܳܠܰܢܕܰܐ ܓ݂ܱܠܱܒܶܐ ܛܰܘܬܐ ܝܐ. ܒܰܡ ܡܰܕܪܰܫܝܳܬ݂ܶܐ ܕܷܒܪܝܬ݂ܐ، ܐܝ ܡܰܕܪܰܫܬ݂ܐ ܕܗܳܠܰܢܕܰܐ ܚܕ݂ܐ ܡܰܛ ܛܰܘܘܶܐ ܟܳܡܷܚܫܳܘܐ. ܐܘ ܝܘܠܦܳܢܰܝܕ݂ܰܗ ܟܳܡܷܚܫܰܘ ܒܘ ܕܰܪܓ݂ܐ ܕܰܥ ܥܰܣܪܐ ܕܷܒܪܝܬ݂ܐ. ܒܘ ܡܰܬܶܡܰܬܝܟ ܐܰܗ ܗܳܠܰܢܕܳܝܶܐ ܗܷܢ ܡܰܛ ܛܰܘܘܶܐ ܕܷܒܪܝܬ݂ܐ ܢܶܐ. ܐܝ ܩܘܛܢܘܬ݂ܐ ܕܗܳܠܰܢܕܰܐ ܟܳܡܰܨܰܪܦܐ ܓ݂ܱܠܱܒܶܐ ܙܘܙܶܐ ܥܰܠ ܐܘ ܝܘܠܦܳܢܐ ܓܰܘܳܢܳܐܝܬ݂. ܐܘ ܡܶܕܰܢܐ ܐܘܠܨܳܝܐ ܝܐ ܠܗܳܠܰܢܕܰܐ. ܥܰܠ ܗܰܘܟ݂ܰܐ ܟܝܬ ܓ݂ܱܠܱܒܶܐ ܝܳܠܘܦܶܐ ܡܰܢ ܐܰܬ݂ܪܰܘܳܬ݂ܶܐ ܚܪܶܢܶܐ، ܕܟܷܐܒܥܝ ܩܳܪܷܢ ܗܰܪܟܶܐ.
		</p>
          <!-- Repeat the <p> element as needed -->
      </div>

      <div type="transcription">
        <p xml:lang="en">
          <anchor xml:id="test.latn.1" corresp="test.syr.1"/>
          <!-- For the xml:id in this div, you would want to change the system so that it says filename.trans.1 -->
		  Me cëmro d arbac ëšne an nacime b Holanda këzzën l ganaṯšabre. Kofayši harke tarte ëšne. Koqoyaṯṯe yulfono b darbo d tëštecënyo. Bu šëklano komiḥaḏri li madrašto qamayto (Basisonderwijs). Baš šeṯ ëšne këzzën li madrašto qamayto hul cumrayye d howe tracsar ëšne. Koyëlfi men kul frus qrayto w kṯawto. An nacime d latne kašire dlo qudri yëlfi ṭawwo w d kolozamme mcawäna aw d këtne ḥarbe, këzzën l madrašto d këtyo dilonayto (Speciaal onderwijs). Tamo as sëdre nacëmtër ne w latte ġäläbe yolufe. Lay yolufe hawxa ṭawwo yo: bu šëklano komëṯnoḥi bi madrašto dilonayto.
</p>
<p xml:lang="en">
          <anchor xml:id="test.latn.2" corresp="test.syr.2"/>		  
Bëṯër mi madrašto qamayto këzzën li madrašto mëṣcayto (Middelbaar onderwijs). Harke kit darġe mšaḥëlfe du yulfono: me yulfono fšiṭo hul yulfono casqo. Kul yolufo komnaqe u darġo du yulfono d kibe ṭocanle. Bat tmonacsar ëšne, bëṯër me d ay yolufe mëdde i sohduṯo bi madrašto mëṣcayto, komdawmi b madrašto ḥreto, kul ḥa lu goran di sohduṯayḏe. Kit madrašto mëṣcayto (MBO), madrašto celayto (HBO), w beṯṣawbo (Universiteit). U zabno di qrayto bam madrašyoṯani arbac ëšne yo.
</p>
<p xml:lang="en">
          <anchor xml:id="test.latn.1´3" corresp="test.syr.3"/>   
U yulfono b Holanda hul lu darġo di madrašto mëṣcayto magon yo. I malkuṯo d Holanda kobo ḥaq dak kṯowe. Elo ak kṯowe di madrašto celayto aw du beṯṣawbo kolozam ay yolufe d obën ḥaq dëṯṯe. U ḥa d makṯaw ruḥe bat tarte madrašyoṯani kolozam d obe zuze (collegegeld). D lobe, lo komitaqbal.
</p>
<p xml:lang="en">
          <anchor xml:id="test.latn.4" corresp="test.syr.4"/>   
Hul tmonacsar (18) ëšne kul yolufo majbur yo d qore bi madrašto. Bëṯër kibe koraxle cal šuġlo aw  ste mdawam bi qrayto. I sagiyuṯo day yolufe komdawmi bi qrayto, miḏe d am mkonaṯṯe lu šuġlo kozaydi. Bëṯër koḥozën xayëftër šuġlo, b Holanda kit šuġlo ġäläbe.
</p>
<p xml:lang="en">
          <anchor xml:id="test.latn.5" corresp="test.syr.5"/>  
Bëṯër mi qrayto di madrašto celayto ḥa koyolaf ṣënca. Ay yolufe d komkamli i madraštaṯṯe w komaydi sohduṯo, këppe šuġli b šërkat rabe. Men kul frus këppe šuġli ayko d ëbci. Kit ġäläbe yolufe ste d komdawmi i qrayto hul u beṯṣawbo. Këtlan b Holanda tloṯacsar (13) beṯṣawbe. U mënyono day yolufe dab beṯṣawbe komoṭe l qurwo d 260000. Kit tloṯo beṯṣawbe du taknik, arbco dilonoye d latte ġäläbe fërce w kit ëšto ġäläbe rabe. Hani këtte fërce ġäläbe mšaḥëlfe du yulfono. Holanda këtla beṯṣawbe di tewoloġiya w kito hën d komëqroyi ftiḥe (Open Universiteit). Bu beṯṣawbano kibe ḥa qore dlo sohduṯo ste. Latle ġäläbe fërce mšaḥëlfe. U beṯṣawbo dë Groningen (RUG) ḥa mar rabe yo. Ono qreli zëdqe bu beṯṣawbo dë Groningen. Groningen kuyo bu garbyo d Holanda. Layt ġäläbe camo d kocoyaš bu garbyo d Holanda. I sagiyuṯo du camo d Holanda kocoyaš bi mṣacṯo. U beṯṣawbo dë Groningen mawṯrono yo ġäläbe lu garbyo d Holanda, miḏe d kobe šuġlo laf farṣufe d tamo. Koqorën 22000 yolufe tamo. Komzangni i šuqo dë Groningen. Ayko d koḥayrat kit yolufe. Layt ġäläbe sowe bë Groningen.
</p>
<p xml:lang="en">
          <anchor xml:id="test.latn.6" corresp="test.syr.6"/>  
Koṯe me Nederlandse Antillen (hano falqo mi malkuṯo d Holanda yo) ġäläbe yolufe lašan d qorën bë Groningen. I sagiyuṯo day yolufe kosaymi ah hërgaṯṯe bab beṯarke du beṯṣawbo. Bëṯër mu durošo këzzën laq qaḥwat w košotën mede cam ḥḏoḏe lašan mëṯnoḥi. Bu šëklano aq qaḥwat tamo hawën momunoyiṯ catire. Kul yolufo kokoraxle cal šuġlo baq qaḥwat aw b dukṯo ḥreto d mofaq u maṣraf di qraytayḏe, miḏe dlo fayëš mcaš lay yolufe b Holanda. Kul mede hawi b dayno. U dayno kolozam mitadcar ste. Cal hawxa kul yolufo kobac šoġal lašan u maṣrafayḏe.
</p>
<p xml:lang="en">
          <anchor xml:id="test.latn.7" corresp="test.syr.7"/>  
Bëṯër mi sohduṯo du beṯṣawbo u ḥa d roḥam kibe heš mdawam bi qrayto cam gabe du šuġlo. Kibe soyam doqṭora (Ph.D). Bi ḥarayto kibe moyad kursi du profasor. Hano u darġo rabo w celoyo du yulfono yo bu beṯṣawbo. U farṣufo d moṭe lu darġano kozëbṭile ġäläbe iqoro!
</p>
<p xml:lang="en">
          <anchor xml:id="test.latn.8" corresp="test.syr.8"/> 
I qaliṭa du yulfono harke b Holanda ġäläbe ṭawto yo. Bam madrašyoṯe dë briṯo, i madrašṯo d Holanda ḥḏo maṭ ṭawwe komëḥšowo. U yulfonayḏa komëḥšaw bu darġo dac casro dë briṯo . Bu matematik ah Holandoye hën maṭ ṭawwe dë briṯo ne. I quṭnuṯo d Holanda komaṣarfo ġäläbe zuze cal u yulfono gawonoyiṯ. U medano ulṣoyo yo l Holanda. Cal hawxa kit ġäläbe yolufe man aṯrawoṯe ḥrene, d këbci qorën harke.
        </p>
          <!-- Repeat the <p> element as needed -->
      </div>
    </body>
  </text>
</TEI>

