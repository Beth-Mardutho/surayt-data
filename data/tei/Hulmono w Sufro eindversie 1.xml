<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>8. Ḥulmono w Šufro</title>
                <author>Akfidan</author>
            </titleStmt>
            <editionStmt>
                <edition>
                    <date>2017-03-13</date>
                </edition>
            </editionStmt>
            <publicationStmt>
                <idno type="URI">https://suraytcorpus.org/5</idno>
                <date>2017-03-13</date>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change>
                    <date>2018-03-16T14:51:45Z</date>
                    <name>Akfidan</name>
                </change>
            </listChange>
        </revisionDesc>
    </teiHeader>
    <text>
        <body>
            <p>
                <hi rend="underline">8. Ḥulmono w Šufro</hi> </p>
            <p>Meqëm më tleṯi ëšne an noše latwayne maḥise<note place="foot" xml:id="ftn1" n="1">
                    <p rend="footnote text"> cire</p>
                </note> cal u ḥulmonaṯṯe xëd adyawma. Latwa nawlo d molaf lu camo mën yo tawwo lu ḥulmono. Iḏa këtwa ste, lo mitëstacmalwa ġalabe. U talafizyon lo maḥwewa ġalabe taḥrazyoṯe cal u ḥulmono dunoṣo, w lo ba mġale. An noše lowënwa ġalabe moro l ruḥayye. Lo ḥaruwalle ġalabe mën mu muklo, miḏe d lëḏciwa. Uxliwa u mede d rëḥmiwa. Lo ḥayriwa be u muklaṯṯe lu ḥulmono tawwo yo. I a<hi rend="Intense_Emphasis">
                    <seg rend="italic normalweight">ṯ</seg>
                </hi>to mëstacëmlowa ġalabe mëšḥo lašan d obo tacmo lu muklo, lëdcowa d kobe ḥusrono lu ḥulmono du nošo. U muklo du baṣro u du bërġël muklo camoyo yo. Cam ḥbol cam i ḥšamto du baṣro u du bërġël i yaroquṯo ste noquṣto wa. Noše ġalabe lëzzewa lu sipor. Lo rëmšiwa ġalabe. Qloco d bësëklet latwa ġalabe, kul mede bi raḏoyto misamwa. Balki lëḏciwa i macna du sipor mën yo, aw d këtyo mawṯrono lu ḥulmono. Ġalabe mag gawre šotënwa jëġara<note place="foot" xml:id="ftn2" n="2">
                    <p rend="footnote text"> tenënto</p>
                </note>. Balki lëḏciwa d i jëġara latyo tawto lu ḥulmono du nošo. U lwošo da lbuše ste latwa cal i moda. Lo saymiwa ġalabe masraf cal a lbušašṯṯe.</p>
            <p>Bëṯër ëšne, kul mede mšaḥlaf. U osyo<note place="foot" xml:id="ftn3" n="3">
                    <p rend="footnote text"> taxetër</p>
                </note> komar ḥa kolozam d howe moro l ruḥe, mam muklone, mu taqno w mu rmošo. Maḥëslan cal u ḥulmonayḏan w hawi olṣoyo lkul nošo. Lašan d mërxina aḥ ḥayaydan. Kit zucṯo d moṭelan kewe. Dlo sipor u gušmo korofe w komasuw xayifo. Mu štoyo di jëġara konofaq kewe bu tḥolo<note place="foot" xml:id="ftn4" n="4">
                    <p rend="footnote text"> long</p>
                </note>, xëd qanser. U muklo d ġalabe mëšḥo komatqan u gušmo, dilonyiṯ komakuw u lebo, u kabḏo<note place="foot" xml:id="ftn5" n="5">
                    <p rend="footnote text"> lever</p>
                </note> w šarko. Konofaq kewo du šakar mu taqno. Cal hawxa komaṣarfina ġalabe zuze cal u ḥulmonayḏan.</p>
            <p>Ġalabe noše ṭralle mi jëġara w këzzën lu sipor w li ṣawna lašan du gušmaṯṯe l šoḥan w miḥaṣ. Kosaymi dëqqa<note place="foot" xml:id="ftn6" n="6">
                    <p rend="footnote text"> sawṯo</p>
                </note> cal u muklo w cal u ṭaqno du gušmaṯṯe. U muklo d kit ebe ġalabe ḥaylo naqës, w muklo di yaroquṯo w daf fire zayëd cal i ṭëbliṯo. I yaroquṯo w af fire kit appe ġalabe vitamin. Konëṭro u gušmo mak kewe w kurhone. Cam hani ste kuxli nune. An nune lu ḥulmono du nošo galabe tawwe ne. I sagiyuṯo du camo këzzën lu sipor. U sipor komaqwe <note place="foot" xml:id="ftn7" n="7">
                    <p rend="footnote text"> spieren</p>
                </note> aw wariḏe lašan du gušmo lo rofe. U ḥa d latyo hadomo du sipor, koqolac bësëklet aw këzze malax. Mawxa bëṯër mi ḥšamto ġalabe niše w gawre komalxi larwal. Hawxa u gušmo košofar w kofoyaš b ḥulmono tawwo. U sipor lag garme du nošo tawwo yo.  </p>
            <p>U ḥulmono lo balḥuḏe olṣoyo hawi lu camo. U šufro ste hawi olṣoyo harke b Awrupa. Bu zabnano kulan këbcina d fayšina b ḥulmono.<note place="foot" xml:id="ftn8" n="8">
                    <p rend="footnote text"> jwan</p>
                </note> An niše këbci lawši lbuše w msone šafire, rabe aw nacime layt furšono. Koduhni foṯayye bad darmone w komasamqi sappoṯayye, lašan d maḥwe u šufraṯṯe. B Awrupa komëstacëmli gawne mšaḥëlfe lašan u ḥeworo du ṣacro dlo mahwe. Bu aṯrayḏan, mëstacëmliwa ḥeno d maydiwayle maq qatore. B Ṭurcabdin kitwa ḥeno cal aq qatore.</p>
            <p>Hawyo cade lu camo Suryoyo d Awrupa d nofaq w ëzze lu bëṭlono. Hën manne këzzën bar raḏoyoṯe w hën manne baṭ ṭayoṣyoṯe l dëkoṯe šaḥine. I šëmšo ġalabe mawṯroniṯo yo lu gušmo du nošo. Meqëm ste nëfqiwa lab bëṭlone, elo ëzzawa gab am moraṯṯe. Ucdo këzzën lad dëkoṯe d këtne šahine lašan mšaḥëlfi u gawno du gušmaṯṯe. Komaydi hotel lašan i ṯniḥuṯaṯṯe. Mu bëṭlono u nošo komaqwe u ḥaylayḏe w kodocar ruḥo ebe. </p>
            <p>Caynoṯe du camo ftiḥi w maḥësse cal ruḥayye. Këmmina “Briṯo hawyo modern!“ </p>
            <p>
                <hi rend="underline">Xabre olsoye</hi>
            </p>
            <p>ḥulmono, ḥusrono, muklo, sipor, jëġara, mëšḥo, lbuše, msone, bëṭlono, ṯniḥuṯo, yaroquṯo, kabḏo, fire, urḥo, nune, ṣacro, foṯo, dhono, bayto, raḏoyto, haylo, darmono, sapṯo, osyo, gadude, ṭholo, lebo, qanyo, garmo. qatore</p>
        </body>
    </text>
</TEI>