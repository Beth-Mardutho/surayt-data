<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="en"><foreign xml:lang="tru">ܐܘ ܬܰܟܪܳܟ݂ܐ ܕܰܕ݂ ܕ݂ܰܝܦܶܐ ܒܝ ܕܰܝܪܐ</foreign> /  U takroxo daḏ ḏayfe bi dayro</title>
        <title level="s">Surayt Corpus</title>
        <author>
          <!-- Insert name of author of this text -->Benjamin Töre
        </author>
        <sponsor>Freie Universität Berlin</sponsor>
        <sponsor>Beth Mardutho: The Syriac Institute</sponsor>
        <sponsor>Stockholm University</sponsor>
        <sponsor>St Ephrem Syriac Orthodox Monastery in the Netherlands</sponsor>
        <sponsor>Midyat Süryani Kültür Dernegi</sponsor>
        <funder/>
        <!-- You can list funders seperate from sponsors -->
        <funder>Erasmus+ Programme of the European Union (Project Number 2017-1-DE01-KA203-003573)</funder>
        <funder>Freie Universität Berlin</funder>

        <editor role="editor">
          <!-- Insert name of editor -->Prof. Dr. Shabo Talay
        </editor>
        <!-- Repeat editor role for each individual editor -->

        <respStmt>
          <resp>TEI XML encoding by</resp>
          <name>
            <!-- Insert the name of the person responsible for this conversion -->Anna-Simona Barbara Üzel
          </name>
        </respStmt>
        <respStmt>
          <resp>Edited by</resp>
          <name>SAOP-Team </name>
        </respStmt>

      </titleStmt>
      <editionStmt>
        <edition n="0.1"/>
      </editionStmt>
      <publicationStmt>
        <distributor>
          <placeName>
            <!-- Who is responsible for distributing this info? That is: who hosts the server? -->
            Beth Mardutho: The Syriac Institute
          </placeName>
        </distributor>
        <authority>Surayt Corpus</authority>
        <idno type="URI">https://surayt.bethmardutho.org/1603</idno>
        <!-- This is where you assign a URI number (repalce the #) - each XML file needs a unique number -->
        <availability>
          <!-- Are these texts Open Access? If so, you can just leave this section as is -->
          <p/>
          <licence target="http://creativecommons.org/licenses/by/4.0/">
            <p>Creative Commons — Attribution 4.0 International — CC BY 4.0</p>
            <p>https://creativecommons.org/licenses/by/4.0/</p>
          </licence>
          <ab>
            <note>
              <!-- You may want to add a note here explaining the open access policy -->
            </note>
          </ab>
        </availability>
        <date calendar="Gregorian">2020</date>
      </publicationStmt>
      <sourceDesc xml:id="sourceDesc1">
        <bibl>
          <title>
            <!-- Insert title of the work here -->
          </title>
          <author>
            <!-- Insert author of the work here -->
          </author>
          <note>
            <p>
              <!-- Add any necessary notes about the original publication -->
            </p>
          </note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <p>
          <!-- Insert brief description of the Surayt Project -->
          Surayt-Aramaic Online Project (SAOP) aims at developing the Surayt-Online course for intermediary and advanced levels (B1-2, C1 and C2) and producing additional linguistic material for the teaching of Surayt (also known as Turoyo).
        </p>
      </editorialDecl>
    </encodingDesc>
    <profileDesc>
      <langUsage>
        <language ident="tru">Surayt/Turoyo dialect of Neo-Aramaic</language>
      </langUsage>
    </profileDesc>
    <revisionDesc>
      <change when="2020-07-14">Created: file</change>
      <!-- Insert date of file creation YYYY-MM-DD format-->
      <change>
        <!-- Repeat the change element as often as necessary when the files are updated -->
      </change>
    </revisionDesc>
  </teiHeader>
  <text>
    <body>
      <!-- Text goes here -->
      <div type="surayt">
        <p xml:lang="tru">
          <anchor xml:id="test.syr.1" corresp="test.latn.1"/>
          <!-- The xml:id and corresp id system is how you can align paragraphs. The "xml:id" declares an identity for this paragraph, and the corresp links it to another paragraph that has a declared name elsewhere -->
          <!-- So, we need a system in place that can easily be reproduced to label paragraphs -->
          <!-- I might recommend something like this: filename.text.1 where you replace "filename" with whatever you're calling the file, text represents the surayt text (as opposed to transcription below) and then the paragraphs are numbered sequentially -->
ܐܝ ܕܰܝܪܐ ܕܡܳܪܝ̱ ܓܰܒܪܐܝܠ ‌ܐܰܕܝܰܘܡܰܐ ܡܫܰܡܰܗܬܐ ܝܐ ܒܝ ܒܪܝܬ݂ܐ ܟܘܠܰܗ ܥܰܠ ܕܟܷܬܝܐ ܚܕ݂ܐ ܡܰܕ ܕܰܝܪܶܐ ܥܰܬܝܩܶܐ ܕܝ ܒܪܝܬ݂ܐ. ܟܷܬܠܰܗ ܬܰܪܝܟ݂ ܥܰܬܝܩܐ ܘܙܰܢܓܝܢ ܓ݂ܱܠܱܒܶܐ. ܟܘܠ ܫܰܬܐ ܒܰܢ ܐܰܠܦܰܝܶܐ ܟܰܪܳܟ݂ܶܐ ܟܳܐܬ݂ܷܢ ܕܟܘܪܟ݂ܝܠܰܗ ܡܶܐ ܟܘܠ ܕܘܟܬ݂ܐ ܕܝ ܒܪܝܬ݂ܐ. ܐܰܕܝܰܘܡܰܐ ܐܘ ܕܰܪܒܐ ܕܝ ܕܰܝܪܐ ܡܣܰܘܝܐ ܘܦܬܝـܚܐ ܝܐ ܟܘܠ ܢܰܩܠܰܐ ܐܰܟ ܟܰܪܳܟ݂ܶܐ ܟܳܩܘܕܪܝ ܐܳܬ݂ܷܢ ܒܰܪ ܪܰܕ݂ܳܝܳܬ݂ܶܐ ܕܪܘܚܰـܝـܝܶܗ ܠܝ ܕܰܝܪܐ. ܥܷܣܪܝ ܘܚܰܡܫܐ ܟܝܠܳܡܰܬܪܰܬ ܪܰܚܷܩܬܐ ܝܐ ܡܶܐ ܡܷܕ݂ܝܰܕ݂.
ܐܝܢܰܩܠܰܐ ܕܟܳܐܬ݂ܷܢ ܐܰܕ݂ ܕ݂ܰܝܦܶܐ ܒܝ ܩܰܡܰܝܬܐ ܟܳܡܰܚܬܝ ܐܝ ܪܰܕ݂ܰܝܬܰܬ݂ܬ݂ܶܗ ܒܘ ܦ݁ܰܪܩ ܕܝ ܕܰܝܪܐ ܕܟܳܦܳܝܷܫ ܥܰܠ‌ ܐܘ ܝܰܡܝܢܐ ܕܝ ܥܒܰܪܬܐ. ܟܳܥܳܪܶܠܶܗ ܩܰܪܝܘܐ ܠܥܷܣܪܝ ܪܰܕ݂ܳܝܳܬ݂ܶܐ. ܣܷܡܬܐ ܝܐ ܐܝ ܐܰܪܥܰܝܕ݂ܶܗ ܟܘܠܰܗ ܟܶܦܶܐ. ܐܝܢܰܩܠܰܐ ܕܟܳܢܘܚܬܝ ܡܝ ܪܰܕ݂ܰܝܬܐ ܟܳܡܗܰܠܟ݂ܝ ܚܰܡܫܝ ܡܷܬܪܳܝܰܬ ܟܳܡܳܛܷܢ ܠܝ ܥܒܰܪܬܐ ܕܘ ܬܰܪܥܐ. ܒܝ ܪܰܣܬܶܐ ܟܳܦܳܝܷܫ ܐܘ ܕܰܪܒܐ ܕܟܳܢܳܚܷܬ ܠܝ ܩܪܝܬ݂ܐ ܕܝ ܟܱܦܰܪܒܶܐ ܘܥܰܠ‌ ܐܝ ܕܪܘܥܐ ܕܝ ܫ̰ܰܦ݁ܦ݁ܶܐ ܣܬܶܐ ܟܝܬܐ ܬܰܪܥܐ ܪܰܒܐ ܕܟܷܐܙܙܶܝܐ ܠܰܓ ܓܰܢܳܬ݂ܶܐ. ܐܝܢܰܩܠܰܐ ܕܟܳܥܷܒܪܝ ܒܘ ܬܰܪܥܐ ܟܳܚܳܙܷܢ ܥܰܠ‌ ܐܰܬ ܬܪܶܐ ܓܰܒܶܐ ܕܘ ܬܰܪܥܐ ܬܪܶܐ ܫܶܪܰܬ، ܕܟܳܣܰܝܡܝ ܬܰܡܣܝܠ‌ ܐܝ ܢܳܛܘܪܘܬ݂ܐ ܕܘ ܬܰܪܥܐ ܕܝ ܕܰܝܪܐ. ܘܟܳܫܷܦܥܝ ܐܘ ܬܰܪܥܐ. ܗܰܪܟܶܐ ܐܝܕ݂ܰܐ ܐܰܣ ܣܳܥܘܪܶܐ ܠܰܬܢܶܐ ܣܘܪܝܳܝܶܐ ܟܳܠܳܙܷܡ ܡܰܝܕܷܢܢܶܗ ܒܷܠܠܶܛܰܬ ܠܝ ܥܒܰܪܬܐ ܕܝ ܕܰܝܪܐ. ܒܷܬ݂ܷܪ ܓܷܕ ܡܗܰܠܟ݂ܝ ܒܕܰܪܒܐ ܕܟܷܬܝܐ ܡܰܬ ܬܪܶܐ ܓܰܒܶܐ ܫ̰ܰܡܰܬ ܥܶܠܳܝܶܐ ܓ݂ܱܠܱܒܶܐ ܘܟܝܬܐ ܒܰܓ ܓܰܒܶܐ ܕܘ ܕܰܪܒܐ ܓܰܢܳܬ݂ܶܐ ܕܟܝܬܐ ܐܰܦ݁ܦ݁ܶܗ ܦܷܣܬܰܩ ܘܙܰܝܬܘܢܶܐ ܘܟܝܬܐ ܕܝܣܰܐ ܚܰܩܠܐ ܪܰܒܬ݂ܐ ܕܟܳܙܷܪܥܝ ܐܶܒܰܗ ܙܰܕܳܢܶܐ. ܐܝܢܰܩܠܰܐ ܕܟܳܡܰܬܝܡܝ ܐܘ ܕܰܪܒܐ ܕܟܷܬܝܐ ܐܘ ܝܷܪܟ݂ܰܝܕ݂ܶܗ ܙܷܕ ܡܶܐ ܡܐ ܡܷܬܪܳܝܰܬ، ܟܳܡܳܛܷܢ ܠܕܘܟܬ݂ܐ ܪܘܷܚܬܐ ܘܦܬܷܚܬܐ ܕܟܷܬܝܐ ܩܘܡ ܐܘ ܬܰܪܥܐ ܓܰܘܳܝܐ ܝܰܢܝ ܐܘ ܬܰܪܥܐ ܕܝ ܥܒܰܪܬܐ ܕܝ ܕܰܝܪܐ. ܟܝܬܐ ܐܶܒܰܗ ܕܰܘܡܶܐ ܕܘ ܫ̰ܰܐܡ، ܕܘ ܦܷܣܬܰܩ ܘܬܘܬ݂ܶܐ. ܬܰܡܐ ܐܘ ܬܰܪܳܥܐ ܟܳܡܰܟܠܰܠܠܶܗ ܟܡܐ ܩܰܛܝܢܳܬ݂ܶܐ، ܘܟܳܘܰܠܠܶܗ ܐܰܦܬ݂ܐ ܕܐܷܙܙܷܢ ܠܰܒ ܒܶܣܷܠܝܶܐ. ܘܒܘ ܙܰܒܢܰܘܐ ܟܳܩܘܕܪܝ ܚܰـܝܪܝ ܚـܝܰܪܬܐ ܓܰܘܳܢܰܝܬܐ ܥܰܠ‌ ܐܘ ܛܘܪܐ ܕܷܡܩܰܒܷܠ ܕܝ ܕܰܝܪܐ. ܘܟܳܚܳܙܷܢ ܐܝ ܩܪܝܬ݂ܐ ܕܝ ܟܱܦܰܪܒܶܐ.

ܐܝܢܰܩܠܰܐ ܕܘ ܬܰܪܳܥܐ ܟܳܩܳܪܰܠܠܶܗ ܟܳܐܬ݂ܷܢ ܟܘܠܠܶܗ ܠܝ ܕܷܪܬܐ، ܟܳܡܗܰܠܷܟ݂ ܐܘ ܬܰܪܳܥܐ ܒܩܰܡܘܬ݂ܰܝـܝܶܗ ܘܟܳܥܷܒܪܝ ܠܓܰܘܶܗ ܕܝ ܕܰܝܪܐ. ܒܝ ܕܷܪܬܐ ܕܓܰܘܶܗ ܕܝ ܕܰܝܪܐ ܕܟܷܐܡܡܝܠܶܗ ܐܰܥ ܥܳܡܘܪܶܐ ܕܝ ܕܰܝܪܐ، ܐܝ ܕܷܪܬܐ ܕܝ ܥܝܬܐ. ܟܝܬܐ ܬܰܡܐ ܓܘܒܐ ܪܰܒܐ ܕܣܝܡ ܥܰܠ ܦܶܡܶܗ ܡܶܕܶܐ ܫܰܦܝܪܐ ܓ݂ܱܠܱܒܶܐ ܡܰܟ ܟܶܦܶܐ ܚܶܘܳܪܶܐ ܕܡܷܕ݂ܝܰܕ݂. ܟܳܫܷܦܥܝ ܬܰܚܬܶܗ ܫܘܪܐ ܕܰܩ ܩܷܫܬܳܬ݂ܶܐ ܘܟܳܥܷܒܪܝ ܠܝ ܥܝܬܐ ܪܰܒܬ݂ܐ، ܬܰܡܐ ܟܳܡܰܚܟܶܐ ܐܘ ܬܰܪܳܥܐ ܐܘ ܡܰܟ݂ܬܰܒܙܰܒܢܐ ܕܝ ܕܰܝܪܐ. ܥܰܠ‌ ܐܝ ܡܰܥܡܘܕܝܬ݂ܐ ܘܥܰܠ‌ ܐܘ ܡܳܙܰܝـܝܟ ܕܦܰܝܷܫ ܒܘ ܩܛܳܪܐ ܕܘ ܡܰܕ݂ܷܒܚܐ. ܟܳܐܡܷܪ ܠܰܟ ܟܰܪܳܟ݂ܶܐ ܟܘܠܠܶܗ: ܟܷܦ݁ܟ݂ܘ ܕܓܘܪܫܘܬܘ ܨܘܪܳܬ݂ܶܐ ܐܶܠܐ ܠܐ ܟܳܘܶܐ ܕܥܷܒܪܘܬܘ ܠܘ ܡܰܕ݂ܷܒܚܐ. ܐܝܢܰܩܠܰܐ ܕܟܳܡܰܬܝܡܝ ܐܘ ܓܪܳܫܐ ܕܰܨ ܨܘܪܳܬ݂ܶܐ ܟܳܡܰܟܠܶܐ ܟܘܠܠܶܗ ܒܝ ܕܷܪܬܐ ܬܰܡܐ ܕܘ ܓܘܒܐ. ܗܝـܝܶܐ ܐܘ ܬܰܪܳܥܐ ܟܳܣܳܟ݂ܷܪ ܐܰܒ ܒܰܗܪܶܐ ܟܘܠܠܶܗ ܘܟܳܡܗܰܠܷܟ݂ ܒܩܰܡܘܬ݂ܰܝـܝܶܗ ܘܟܳܥܷܒܪܝ ܠܝ ܩܘܒܐ ܕܬܶܐܳܘܕ݂ܳܪܰܐ.

ܟܳܡܰܚܟܶܐ ܬܰܡܐ ܕܝܣܰܐ ܐܘ ܡܰܟ݂ܬܰܒܙܰܒܢܐ ܕܝ ܩܘܒܐ ܕܟܷܬܝܐ ܡܶܐ ܠܰܘܓ݂ܷܠ ܬܡܰܢܝܐ ܩܷܫܬܳܬ݂ܶܐ ܘܡܶܐ ܠܰܪܘܰܠ ܐܰܪܒܥܐ ܫܘܪܳܢܶܐ. ܟܝܬܐ ܒܓܰܘܰܗ ܟܶܦܐ ܪܰܒܬ݂ܐ ܕܠܰܝܫܝܘܰܐ ܐܘ ܠܰܝܫܐ ܕܝ ܕܰܝܪܐ ܡܶܩܷܡ ܐܰܥܠܰܗ. ܟܝܬܐ ܨܘܪܬܐ ܕܝ ܚܫܳܡܝܬܐ ܚܰܪܰܝܬܐ ܕܷܡܫܝـܚܐ ܥܰܡ ܐܰܬ ܬܰܠܡܝܕ݂ܰܝܕ݂ܶܗ ܕܣܝܡܐ ܩܳܦ݁ܝـܝܰܐ ܡܝ ܥܰܨܠܰܝܕ݂ܰܗ. ܒܝ ܫܰܬܐ ܕܰܢ ܐܰܠܦܐ ܘܬܫܰܥܡܐ ܘܫܰܘܥܝ ܡܬܰܝܬܝܐ ܠܝ ܕܰܝܪܐ. ܡܥܰܠܰܩܬܐ ܝܐ ܒܘ ܫܘܪܐ. ܐܘ ܬܰܪܳܥܐ ܟܰܪܝܐܝܬ݂ ܟܳܡܰܚܟܶܐ ܥܰܠ‌ ܐܝ ܚܫܳܡܝܬܐ ܕܡܳܪܰܢ ܐܘ ܡܶܕܶܐ ܕܟܷܬܝܐ ܟܬ݂ܝܘܐ ܒܘ ܐܶܘܰܢܓܶܠܝܘܢ. ܐܝܢܰܩܠܰܐ ܕܟܳܡܰܬܝܡܝ ܐܘ ܓܪܳܫܐ ܕܰܨ ܨܘܪܳܬ݂ܶܐ ܡܶܐ ܬܰܡܐ ܟܳܫܷܦܥܝ ܠܘ ܒܶܝܬ݂ܒܘܫܳܠܐ ܥܰܬܝܩܐ ܕܝ ܕܰܝܪܐ ܬܰܡܐ ܟܝܬܐ ܐܘ ܡܰܟܶܬ ܕܝ ܕܰܝܪܐ ܕܣܝܡ ܟܘܠܶܗ ܡܰܟ ܟܷܒܪܝܬܰܬ، ܒܚܰܡܡܷܫ ܐܷܫܢܶܐ ܡܟܰܡܶܠܶܗ ܟܘܠܶܗ. ܬܰܡܐ ܒܷܬ݂ܷܪ ܡܶܐ ܕܟܳܡܰܚܟܶܐ ܐܘ ܡܰܟ݂ܬܰܒܙܰܒܢܐ ܕܝ ܥܡܰܪܰܐ، ܟܳܡܰܚܟܶܐ ܥܰܠ‌ ܐܘ ܡܰܟܶܬ ܘܟܳܡܰܚܘܶܐ ܠܰܟ ܟܰܪܳܟ݂ܶܐ ܐܰܕ ܕܘܟܳܬ݂ܶܐ ܕܟܰܪܝܟ݂ܝ ܘܐܘܥܕܐ ܗܰܝܟܐ ܢܶܐ. ܡܶܐ ܬܰܡܐ ܟܳܡܗܰܠܟ݂ܝ ܒܕܘܟܬ݂ܐ ܕܟܷܐܡܡܝܠܰܗ ܐܘ ܙܱܪܝܒ ܘܟܳܡܳܛܷܢ ܠܝ ܥܝܬܐ ܕܝ ܝܳܠܕܰܬ݂ ܐܰܠܳܗܐ، ܟܳܝܷܬܘܝ ܥܰܠ ‌ܐܰܟ ܟܘܪܶܣܝ ܘܟܳܒܳܕܶܐ ܕܡܰܚܟܶܐ ܐܘ ܬܰܪܳܥܐ ܐܘ ܡܰܟ݂ܬܰܒܙܰܒܢܐ ܕܝ ܥܝܬܐ ܘܬܰܡܐ ܟܳܡܰܚܟܶܐ ܥܰܠ ‌ܐܰܣ ܣܘܪܝܳܝܶܐ ܐܰܕܝܰܘܡܰܐ ܗܰܝܟܐ ܟܳܚܳـܝܷܢ. ܐܝܢܰܩܠܰܐ ܕܟܳܘܰܠܠܶܗ ܫܘܘܳܠܶܐ ܬܰܡܐ ܟܳܡܫܰܝܠܷܢܢܶܗ. ܒܷܬ݂ܷܪ ܡܶܐ ܕܓܘܪܫܝ ܨܘܪܳܬ݂ܶܐ ܟܳܢܷܦܩܝ ܕܐܷܙܙܷܢ ܠܒ ܒܶܝܬ݂ܩܰܕܝܫܶܐ.

ܟܳܡܰܟܠܝܢܰܢܢܶܗ ܒܘ ܐܶܣـܛܘܐ ܕܰܒ ܒܶܝܬ݂ܩܰܕܝܫܶܐ. ܟܳܡܰܚܟܝܢܰܢܢܶܗ ܥܰܠ‌ ܐܰܬ ܬܪܶܐ ܩܰܘܪܶܐ ܕܘ ܝܰܡܝܢܐ ܕܟܷܬܢܶܐ ܟ݂ܰܠܝܶܐ، ܟܷܐܡܡܝܢܰܢܢܶܗ ܐܰܩ ܩܰܘܪܰܢܝ ܣܝܡܝ ܘܡܬܰܟܠܷܢ ܟ݂ܰܠܝܶܐ ܐܝܢܰܩܠܰܐ ܕܕܰܝܪܳܝܶܐ ܕܐܰܕܝܰܘܡܰܐ ܕܟܳܥܰܝܫܝ ܒܝ ܕܰܝܪܐ ܕܷܡܫܰܢܷܢ ܓܷܕ ܡܝܬܰܚܬܝ ܐܰܦ݁ܦ݁ܶܗ. ܟܷܐܡܡܝܢܰܢܢܶܗ ܥܰܠ‌ ܐܝ ܠܘܚܐ ܕܟܷܬܝܐ ܟܬ݂ܘܬܐ ܥܘܠ ܡܘ ܬܰܪܥܐ ܕܝ ܥܒܰܪܬܐ ܕܰܒ ܒܶܝܬ݂ܩܰܕܝܫܶܐ ܘܟܳܥܷܒܪܝܢܰܐ ܠܰܘܓ݂ܷܠ. ܥܰܒܝܪܝܢܰܐ ܠܰܘܓ݂ܷܠ ܘܟܳܡܰܟܠܝܢܰܐ ܐܰܢ ܢܳܫܶܐ ܥܘܠ ܡܘ ܩܰܘܪܐ ܕܡܳܪܝ̱ ܓܰܒܪܐܶܝܠ. ܟܳܡܰܚܟܝܢܰܢܢܶܗ ܥܰܠ‌ ܐܰܩ ܩܰܘܪܶܐ ܟܷܐܡܡܝܢܰܐ ܟܝܬܐ ܗܰܪܟܶܐ ܚܰܡܫܰܥܣܰܪ ܩܰܘܪܶܐ، ܟܬ݂ܝܘܐ ܝܐ ܕܟܝܬ ܒܓܰܘܰܝـܝܶܗ ܬܪܰܥܣܰܪ ܐܰܠܦܐ ܕܰܝܪܳܝܶܐ ܟܳܗܢܶܐ ܘܚܰܣܝܶܐ. ܟܷܐܡܡܝܢܰܢܢܶܗ ܥܰܠ‌ ܐܘ ܫܷܟܷܠ ܕܘ ܩܘܳܪܐ ܕܰܢ ܢܳܫܶܐ ܟ݂ܘܕ ܐܝ ܥܰܕܶܐ ܕܝ ܥܝܬܐ ܣܘܪܝܰـܝܬܐ. ܟܳܡܷܒܠܝܢܰܢܢܶܗ ܠܝ ܟ݂ܰܨܪܰܐ ܚܪܶܬܐ ܘܟܳܡܰܚܟܝܢܰܢܢܶܗ ܬܰܡܐ ܣܬܶܐ ܥܰܠ‌ ܐܘ ܩܰܘܪܐ ܕܡܳܪܝ̱ ܫܡܘܐܶܝܠ‌ ܐܘ ܡܫܰܬܣܳܢܐ ܕܝ ܕܰܝܪܐ. ܟܳܣܷܠܩܝܢܰܐ ܡܶܐ ܬܰܡܐ ܥܰܠ‌ ܐܝ ܓܳܪܐ ܪܰܒܬ݂ܐ ܕܝ ܕܰܝܪܐ ܕܟܳܚܳܙܷܢ ܚܙܰܝܬܐ ܓܰܘܳܢܰܝܬܐ ܕܝ ܕܰܝܪܐ ܡܶܐ ܠܰܘܓ݂ܷܠ. ܟܷܐܡܡܝܢܰܢܢܶܗ ܕܬܰܡܐ ܐܰܒ ܒܷܢܝܳܢܰܢܝ ܟܘܠܠܶܗ ܚܰܬ݂ܐ ܥܰܡܝܪܝ ܟ݂ܘܕ ܐܝ ܣܢܝܩܘܬ݂ܐ ܕܰܥ ܥܳܡܘܪܶܐ ܕܝ ܕܰܝܪܐ. ܟܳܐܒܝܢܰܢܢܶܗ ܬܰܡܐ ܙܰܒܢܐ ܝܰܪܝܟ݂ܐ ܕܓܘܪܫܝ ܐܰܨ ܨܘܪܬܳܬ݂ܶܐ ܕܟܷܐܒܥܝ. ܟܳܢܘܚܬܝܢܰܐ ܡܶܐ ܬܰܡܐ، ܟܷܐܙܙܰܢܐ ܠܘ ܬܰܪܥܐ ܒܰܪܳܝܐ ܘܟܳܡܫܰܕܪܝܢܰܢܢܶܗ ܒܷܦܨܝܚܘܬ݂ܐ.
        </p>
          <!-- Repeat the <p> element as needed -->
      </div>

      <div type="transcription">
        <p xml:lang="en">
          <anchor xml:id="test.latn.1" corresp="test.syr.1"/>
          <!-- For the xml:id in this div, you would want to change the system so that it says filename.trans.1 -->
           U takroxo daḏ ḏayfe bi dayro
        </p>
          <!-- Repeat the <p> element as needed -->
      </div>
    </body>
  </text>
</TEI>
