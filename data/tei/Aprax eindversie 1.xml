<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>2. Syomo d aprax</title>
                <author>Akfidan</author>
            </titleStmt>
            <editionStmt>
                <edition>
                    <date>2017-03-13</date>
                </edition>
            </editionStmt>
            <publicationStmt>
                <idno type="URI">https://suraytcorpus.org/6</idno>
                <date>2017-03-13</date>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change>
                    <date>2018-03-16T14:51:41Z</date>
                    <name>Akfidan</name>
                </change>
            </listChange>
        </revisionDesc>
    </teiHeader>
    <text>
        <body>
            <p>
                <hi rend="underline">2. Syomo d aprax</hi>
            </p>
            <p>Aprax muklo yo camoyo mu Madënḥo Mëscoyo. U aprax komisam ġalabe bayn dan niše Suryoye. Cam ak kutle w šamborakat, u aprax komëḥšaw ḥa mam muklone di marduṯayḏan. Muklo cadi yo elan. I cadaṯe mëtyolan acman mu aṯro. U syomo du aprax lo koḥëzyalle šuġlo du zlam<note place="foot" xml:id="ftn1" n="1">
                    <p rend="footnote text"> gawro</p>
                </note>, elo di aṯto.  U syomayḏe casqo yo. Kobacle tacbo<note place="foot" xml:id="ftn2" n="2">
                    <p rend="footnote text"> šuġlo</p>
                </note> ġalabe w kobacle sabro hul d mitalëf. An niše iḏayye xayëftër yo bu lyofo daṭ ṭarfe. B Ṭurcabdin këtwaylan karme. Harke b Awrupa këtlan ganoṯe ḥeḏër ab botayḏan. Ḥšaw harke d kul iqarṯo Suryayto këtla sato bi ganṯo. I sato kobo bu qayṭo ṭarfe w cënwe. Inaqla d aṭ ṭarfe komëšloḥi mi sato, kit hën man niše kokuzdënne bam maye w bi malḥo. Bëṯër komaḥtënne bi šušaye. Aṭ ṭarfe kside kowën maluḥe. Cal hawxa hën niše kotolanne raġye bu magëlḏono<note place="foot" xml:id="ftn3" n="3">
                    <p rend="footnote text"> buzdulabi</p>
                </note> dlo malḥo.   </p>
            <p>Bu rënyayḏi u aprax kowe celṯo dan niše howalle asiruṯo cam ḥḏoḏe. Qay këmmono u medano? </p>
            <p>U aprax lo komitalëf xayifo. U lyofayḏe latyo fšiṭo. Kobacle tacbo xëd mërli w lebo. Cal hawxa naqlawoṯe i aṯto kokurxo l ḥawrone aw l aḥwoṯe lašan mcawnila bu lyofo daṭ ṭarfe. Kolëtmi an niše lë ḥḏoḏe. Bu šëkëlano kobën mcadronuṯo lë ḥḏoḏe bu syomo du muklo. Komašëpci jëwate<note place="foot" xml:id="ftn4" n="4">
                    <p rend="footnote text"> socuruṯo</p>
                </note> basëmto cam ḥḏoḏe. U muklo kokomël xayifo<note place="foot" xml:id="ftn5" n="5">
                    <p rend="footnote text">qalil</p>
                </note>! Ġalabe naqlat kuxli tarte iqaryoṯe i ḥšamto du aprax cam ḥḏoḏe. I hubaṯṯe w an esoraṯṯe kozaydi hawxa. </p>
            <p>As sniqwoṯe d kolëzmi lu syomo du aprax hanine: ṭarfe das sate, rezo, qima, tloṯo tarwoḏe d maye d bajanat, limon, tumo, malḥo, darmone di qima, ḥarufo, mëšḥo, baṣro dac cwone.</p>
            <p>U aprax du sawmo men kul frus komisam dlo qima aw baṣro. Ono korëḥmono u aprax du ṣawmo heš zëtër mu aprax dlo ṣawmo. Dlo howe ṣawmo, cade yo dan niše maḥti baṣro dac cwone taḥte du aprax. Ġalabe niše kosaymi u aprax bu noquṣo ḥḏo naqla bi šabṯo.</p>
            <p>Aydarbo komisam u aprax? </p>
            <p>Bi qamayto komitarṯaḥ u baṣro b bardëš ḥreto. Gëd maḥtat malḥo eba. Kolozam roṯaḥ u baṣro hḏo šocṯo kamëlto. Bëṯër gëd mitaḥët u baṣro bi bardëš du aprax. Am maye du baṣro lo komibozi. Gëd mëtloyi lu aprax. Gëd maḥtat mëšḥo bi nuqro. I qima gëd maḥtat la bi nuqro cal i nuro. Bëṯër gëd mašiġat i rezo. Inaqla d miqalyo i qima, gëd maḥtat i rezo ste bi nuqro. Mxaletën bë ḥḏoḏe. Gëd maḥtat bëṯër as sniqwoṯe ḥrene ste bi nuqro. Gëd mxalṭat kul mede. Hano komëqre u ḥašwo du aprax. Maḥat ëšmo d maye ste cal u ḥašwo, dlo yuqḏo i rezo. Lo ṭëryat i rezo d rukxo ġalabe. Kit noše komaḥti ġalabe maye d bajanat bu aprax. Kit noše ste komaḥti yariquṯo ḥreto bu ḥašwo. Xëd majnune<note place="foot" xml:id="ftn6" n="6">
                    <p rend="footnote text"> flefle</p>
                </note> aw fatëryoṯe aw baṣle, u šarko. Hayo kofayšo cal u tacmo du barnošo aydarbo korohëm oxal u aprax. </p>
            <p>Gëd xulṭat xëd mërli u ḥašwo cal i nuro. Bëṯër gëd maṭfat i nuro. U ḥašwo kolozam qoyar, meqëm d layfat u aprax. Bëṯër me d qayër u hašwo, gëd fëtḥat i ṭarfo di sato. Gëd mëlyatla ḥašwo. Gëd mabërmatla xdi jëġara. Bu šëkëlano glayfat aṭ ṭarfe di sato kulle hul d howën aprax. Gëd maḥtat u aprax lalcal mu baṣro bi bardëš. Kit noše kofëtḥi majnune aw bajane këmto aw qarco. Komaḥti ḥašwo eba. Hanëk ste ġalabe basime kowën cam u aprax. </p>
            <p>Bëṯër gëd maḥtat maye du baṣro cal u aprax. U aprax kolozam roṯaḥ ḥdo šocṯo. Inaqla d komël, gëd mitaḥat u aprax bëṯër bi ṭawa w gëd mitaḥët cal i ṭëbliṯo. U qaṭiro ste basimo yo d mëtxal cam u aprax. U qaṭiro gëd mitaḥat bu sefoqo l ruḥe cal i ṭëbliṯo. U ḥa d roḥëm kibe ṭoyaš mene. Men kul frus u qaṭiro lo komëtxal bu ṣawmo cam u aprax. Howe u muklo haniye!</p>
            <p>
                <hi rend="underline">Xabre olsoye</hi>
            </p>
            <p>aprax, marduṯo, camoyo, niše, muklo, sato, sniqwoṯe, ṭarfe, baṣro, baṣlo, qima, ḥašwo, nuqro, bardëš, sefoqo, lyofo, raṯḥo, raġyo, jëġara, sawmo, mcadronuṯo, tawa, ṭëbliṯo, qatiro, haniye. </p>
        </body>
    </text>
</TEI>