<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>4. Kyono</title>
                <author>Akfidan</author>
            </titleStmt>
            <editionStmt>
                <edition>
                    <date>2017-03-13</date>
                </edition>
            </editionStmt>
            <publicationStmt>
                <idno type="URI">https://surayt.bethmardutho.org/3</idno>
                <date>2017-03-13</date>
            </publicationStmt>
            <sourceDesc>
                <p>Converted from a Word document</p>
            </sourceDesc>
        </fileDesc>
        <encodingDesc>
            <appInfo>
                <application xml:id="docxtotei" ident="TEI_fromDOCX" version="2.15.0">
                    <label>DOCX to TEI</label>
                </application>
            </appInfo>
        </encodingDesc>
        <revisionDesc>
            <listChange>
                <change>
                    <date>2018-03-16T14:52:02Z</date>
                    <name>Akfidan</name>
                </change>
            </listChange>
        </revisionDesc>
    </teiHeader>
    <text>
        <body>
            <p>
                <hi rend="underline">4. Kyono</hi> </p>
            <p>U kyono dë briṯo ġalabe olṣoyo yo lu ḥulmono du nošo, da ḥayewën w di yaroquṯo. U kyono d lowe naḏifo w šafyo, u nošo gëd koyawle. Këtle hawa šfiṯo u basëmto d nëšminala. U kyono kobe muklo lu nošo w laḥ ḥayewën. Am maye lo komëfroši mu kyono. D lo kyono mcadlo, aḥ ḥayewën lappe cayši b dukṯayye. Kibi d obono maṯlo: kit ḥayewën d kohoyën<note place="foot" xml:id="ftn1" n="1">
                    <p rend="footnote text"> cayši</p>
                </note> bi dukṯo du gliḏo w du quro. Inaqla d u gliḏo aw u talgo tamo fëšri, aḥ ḥayewën këzzën me tamo, aw komayṯi. U medano latyo mawṯrono lu  ḥulmono dë briṯo. Cal hawxa kolozam mastrina cal u kyono. Kit men kul frus celṯo lu tëḥriwo du kyono. I ḥfiṭuṯo du nošo ḥḏo manne yo cam ḥbol.</p>
            <p>U kyono kobe aš šuḥlofe di šato: rabëc, qa<hi rend="strikethrough">i</hi>yṭo, tëšroyoṯe w saṯwo.  </p>
            <p>Bu rabëc u muzoġo kowe ġalabe basimo w šafiro. I hawa koqëlbo d šëḥno w bësmo. Aw warde w ah habobe bag gane kofëqḥi. As safrune komašërqi cal as sawke dan ilone<note place="foot" xml:id="ftn2" n="2">
                    <p rend="footnote text"> daume</p>
                </note>. U gelo koyoce. Az zalge di šëmšo konëfqi. Šaḥine u basime ne. Komšaḥni u gušmo du nošo. A ṭloye w a ṭloyoṯo konëfqi larwal. Komëštacën baš šuqone cam ḥḏoḏe. Ġalabe komëfsoḥi! </p>
            <p>Bu qa<hi rend="strikethrough">i</hi>yṭo i šḥanṯo koculyo. Briṯo košëḥno ġalabe. Naqlawoṯe kowe ḥemo qašyo. U camo këzze lu bëṭlono. D howe ḥemo, koṣoḥina bu nahro aw bu yamo. Aw warde w ah habobe kobën reḥo basimo. Komšafri ġalabe u kyono. Ad dabëšyoṯe kobi dawšo w šanat basime. Koṯe baq qëryawoṯe d  Ṭurcabdin u zabno du ḥṣodo du zad. An ilone kobi fire ḥalye basime; ḥabuše, tene, remune, cënwe, fuje w ġer. B lalyo ak këkwe komëḥzoyi bi šmayo. Ṣaḥwo yo. Aḥ ḥayewën kofayši larwal. Layto quro!</p>
            <p>Bat tëšroyoṯo as sate bak karme komëmlën cënwe. I sato kobo cënwe w ṭarfe ġalabe. Kit cënwe ḥewore w kome. Ac cënwe komëqtofi w komitaḥti bas sale.<note place="foot" xml:id="ftn3" n="3">
                    <p rend="footnote text"> salo</p>
                </note> Mac cënwe komisam afšoṯe. Aṭ ṭarfe konëfli man ilone. Aṭ ṭarfe košucṯi w aw warde konëšfi. U gawno di yaroquṯo komišaḥlaf. Bat tëšroyoṯo kowe naqlawoṯe ġalabe maṭro u hawa. Koṯe ṭawat, barqe w ḥërṣabṯo. I arco kotëryo ġalabe. Hawxa latyo basimo!  </p>
            <p>Bu saṯwo kowe quro, w koṯe talgo. Komaqiṯina i soba, žboyi d obo šḥanṯo. U nošo kolowaš jule<note place="foot" xml:id="ftn4" n="4">
                    <p rend="footnote text"> Lbuše</p>
                </note> ḥlime d lo qorašle. Bu saṯwo kowe xayifo cëtma. Latyo basimo ḥa d foyaš larwal. Kul nošo kobac xayifo d ëzze lu baytayḏe. Bu saṯwo u zabno d Ceḏo Zcuro yo, u ceḏo du mawlodo dë Mšiḥo. Komšafrina ab botayḏan bab bahre. Komafsaḥ lan ġalabe!</p>
            <p>Mede šafër mu kyono layt. Mu šufrayḏe ḥa lo kosowac. I yaroquṯo du kyono ġalabe catërto yo. Kobo gawne ġalabe šafire lë briṯo. Gawno semoqo, yaroqo, zarqo, šacuṯo, komo, ḥeworo w ġer. Aṣ ṣërtoṯe aw ḥëzwone du kyono korëḥmanne zëtër me kul ṣërto ḥreto. </p>
            <p>Elo naqlawoṯe u kyono kobe zucṯo<note place="foot" xml:id="ftn5" n="5">
                    <p rend="footnote text"> deḥëlṯo</p>
                </note> ste lu nošo. Koṯe maṭro ġalabe, calcole, w barqe. Konofëq kewe  w kurhone. Az zalzallat komaḥarwi ab bote du camo. Ġalabe camo tlif baz zalzallat. Kit folkane d konofaq nuro manne. Hanëk ste qënṭo ne lu camo d kocoyaš qariwo l tamo. Am maye du yamo kocolën naqlawoṯe ġalabe. Kotëlfi ġalabe farṣufe. U nošo mawxa kolozam d mišawšaṭ baf fulḥonayḏe d qodar makle u haylo du kyono. Iḏa d lo, aḥ ḥaye dë briṯaṯe kokëmli xayifo. Kit maṯlo bayn du camo cal u medano: „U nošo koqodar cal kul mede, elo cal u ḥaylo du kyono balhuḏe laybe!“</p>
            <p>
                <hi rend="underline">Xabre olsoye</hi>
            </p>
            <p>Kyono, muzoġo, maye, barnošo, haywoṯo, yaroquṯo, hawa, šfiṯo, šuḥlofe di šato, rabëc, qaito, tešroyoṯo, saṯwo, ḥayewën, maṭro, tawe, barqe, calcolo, ḥërṣabṯo, zalzalla,Tur Cabdin, qriṯo, fire, afšoṯe, salo, warde, habobe, ganṯo, nahro, ṣḥoyo, quro, šḥanṯo, zalge, gelo, këkwe, šmayo, gawno, semoqo, yaroqo, zarqo, šacuṯo, komo, ḥeworo, qënṭo</p>
        </body>
    </text>
</TEI>