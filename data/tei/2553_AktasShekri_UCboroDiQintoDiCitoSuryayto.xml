<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="en"><foreign xml:lang="tru">ܐܘ ܥܒܳܪܐ ܕܝ ܩܝܢܬܐ ܠܝ ܥܝܬܐ ܣܘܪܝܝܬܐ</foreign> / U cboro di qinto di Cito Suryayto</title>
        <title level="s">Šlomo Surayt Corpus</title>
        <author>
          <!-- Insert name of author of this text -->Šëkri Aqtaš 
        </author>
        <sponsor>Freie Universität Berlin</sponsor>
        <sponsor>Beth Mardutho: The Syriac Institute</sponsor>
        <sponsor>Stockholm University</sponsor>
        <sponsor>St Ephrem Syriac Orthodox Monastery in the Netherlands</sponsor>
        <sponsor>Midyat Süryani Kültür Dernegi</sponsor>
        <funder/>
        <!-- You can list funders seperate from sponsors -->
        <funder>Erasmus+ Programme of the European Union (Project Number 2017-1-DE01-KA203-003573)</funder>
        <funder>Freie Universität Berlin</funder>

        <editor role="editor">
          <!-- Insert name of editor -->Prof. Dr. Shabo Talay
        </editor>
        <!-- Repeat editor role for each individual editor -->

        <respStmt>
          <resp>TEI XML encoding by</resp>
          <name>
            <!-- Insert the name of the person responsible for this conversion -->Anna-Simona Barbara Üzel
          </name>
        </respStmt>
        <respStmt>
          <resp>Edited by</resp>
          <name>SAOP-Team </name>
        </respStmt>

      </titleStmt>
      <editionStmt>
        <edition n="0.1"/>
      </editionStmt>
      <publicationStmt>
        <distributor>
          <placeName>
            <!-- Who is responsible for distributing this info? That is: who hosts the server? -->
            Beth Mardutho: The Syriac Institute
          </placeName>
        </distributor>
        <authority>Šlomo Surayt Corpus</authority>
        <idno type="URI">https://surayt.bethmardutho.org/2552</idno>
        <!-- This is where you assign a URI number (repalce the #) - each XML file needs a unique number -->
        <availability>
          <!-- Are these texts Open Access? If so, you can just leave this section as is -->
          <p/>
          <licence target="http://creativecommons.org/licenses/by/4.0/">
            <p>Creative Commons — Attribution 4.0 International — CC BY 4.0</p>
            <p>https://creativecommons.org/licenses/by/4.0/</p>
          </licence>
          <ab>
            <note>
              <!-- You may want to add a note here explaining the open access policy -->
            </note>
          </ab>
        </availability>
        <date calendar="Gregorian">2020</date>
      </publicationStmt>
      <sourceDesc xml:id="sourceDesc1">
        <bibl>
          <title>
            <!-- Insert title of the work here -->
          </title>
          <author>
            <!-- Insert author of the work here -->
          </author>
          <note>
            <p>
              <!-- Add any necessary notes about the original publication -->
            </p>
          </note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <p>
          <!-- Insert brief description of the Surayt Project -->
          Surayt-Aramaic Online Project (SAOP) aims at developing the Surayt-Online course for intermediary and advanced levels (B1-2, C1 and C2) and producing additional linguistic material for the teaching of Surayt (also known as Turoyo).
        </p>
      </editorialDecl>
    </encodingDesc>
    <profileDesc>
      <langUsage>
        <language ident="tru">Surayt/Turoyo dialect of Neo-Aramaic</language>
      </langUsage>
    </profileDesc>
    <revisionDesc>
      <change when="2020-07-07">Created: file</change>
      <!-- Insert date of file creation YYYY-MM-DD format-->
      <change>
        <!-- Repeat the change element as often as necessary when the files are updated -->
      </change>
    </revisionDesc>
  </teiHeader>
  <text>
    <body>
      <!-- Text goes here -->
      <div type="surayt">
        <p xml:lang="tru">
          <anchor xml:id="test.syr.1" corresp="test.latn.1"/>
          <!-- The xml:id and corresp id system is how you can align paragraphs. The "xml:id" declares an identity for this paragraph, and the corresp links it to another paragraph that has a declared name elsewhere -->
          <!-- So, we need a system in place that can easily be reproduced to label paragraphs -->
          <!-- I might recommend something like this: filename.text.1 where you replace "filename" with whatever you're calling the file, text represents the surayt text (as opposed to transcription below) and then the paragraphs are numbered sequentially -->
          ܐܰܡ ܡܫܰܬܣܳܢܶܐ ܩܰܡܳܝܶܐ ܕܝ ܥܝܬܐ ܣܘܪܝܝܬܐ ܒܰܕ ܕܳܪܶܐ ܩܰܡܳܝܶܐ، ܐܰܝ ܝܘܕ݂ܳܝܶܘܰܝܢܶܐ. ܠܓܳܪܰܢ ܕܘ ܟܬ݂ܳܘܐ ܕܘ ܦܪܰܟܣܝܣ، ܗܰܡ ܐܰܬ ܬܰܠܡܝܕ݂ܶܐ ܕܷܡܫܝܚܐ ܗܰܡ ܣܬܶܐ ܐܰܝ ܝܘܕ݂ܳܝܶܐ ܕܡܰܩܒܶܘܰܠܠܶܗ ܐܝ ܡܫܝܚܳܝܘܬ݂ܐ، ܟܘܠ ܢܰܩܩܰܐ ܠܷܬܡܝܘܰܐ ܠܷܚܕ݂ܐ ܕܘܟܬ݂ܐ ܘܙܷܡܪܝܘܰܐ ܘܡܨܰܠܷܢܘܰܐ (ܦܪܟܣܣ.ܒ.ܡܙ.). ܡܬܰܟܰܣܘܰܠܠܶܗ  ܨܠܰܘܳܬ݂ܐ، ܕܟܳܫܳܦܰܥ ܐܰܦ݁ܦ݁ܶܗ ܐܷܫܡܶܗ ܕܝ ܝܳܠܕܰܬ ܐܰܠܳܗܐ ܘܕܶܐܠܝܫܒܰܥ ܘܕܷܙܟ݂ܰܪܝܐ ܐܘ ܟܳܗܢܐ ܘܕܫܶܡܥܘܢ ܐܘ ܣܳܒܐ. ܠܓܳܪܰܢ ܕܰܡ ܡܰܒܥܶܐ ܥܰܬܝܩܶܐ، ܐܝ ܩܝܢܬܐ ܕܝ ܥܝܬܐ ܣܘܪܝܝܬܐ ܡܐܰܬ݂ܪܐ ܡܘ ܡܘܙܝܟ ܕܰܝ ܝܘܕ݂ܳܝܶܐ ܒܰܕ ܕܳܪܶܐ ܩܰܡܳܝܶܐ ܕܝ ܡܫܝܚܳܝܘܬ݂ܐ. 
ܦܰܘܠܳܘܣ ܐܘ ܫܠܝܚܐ ܣܬܶܐ ܕܟܷܬܝܐ ܣܶܦܳܩܐ ܡܢܰܩܝܐ ܕܷܡܫܝܚܐ، ܒܝ ܐܶܓܰܪܬ݂ܰܝܕ݂ܶܗ ܕܠܰܢ ܐܶܦܶܣܳܝܶܐ ܒܘ ܨܚܳܚܐ .ܓ. ܝܚ. ܗܰܘܟ݂ܰܐ ܟܳܡܰܘܨܰܠܠܶܗ ܘܟܳܐܡܰܪ؛ ܡܰܪܘ ܘܙܡܰܪܘ ܠܷܚܕ݂ܳܕ݂ܶܐ ܒܰܡ ܡܰܙܡܘܪܶܐ ܘܒܰܬ ܬܶܫܒܚܳܬ݂ܐ. ܘܒܰܙܡܝܪܳܬ݂ܶܐ ܕܝ ܪܘܚܐ ܡܨܰܠܶܘܘ ܒܰܠ ܠܶܒܰܘܳܬ݂ܰܬ݂ܟ݂ܘ ܠܰܐܠܳܗܐ. ܒܝ ܐܶܓܰܪܬ݂ܰܝܕ݂ܶܗ ܕܠܰܩ ܩܘܠܳܣܳܝܶܐ ܣܬܶܐ ܒܘ ܨܚܳܚܐ. ܓ. ܝܘ. ܥܰܠ ܥܰܝܢܝ ܨܒܘܬ݂ܐ ܟܳܐܡܰܪ؛ ܛܪܐ ܐܝ ܡܶܠܬ݂ܐ ܕܷܡܫܝܚܐ ܒܟܘܠ ܐܝܩܳܪܐ ܥܰܝܫܐ ܒܠܶܒܰܝܟ݂ܘ. ܡܳܠܶܦܘ ܪܘܚܰܝܟ݂ܘ ܒܚܰܟܝܡܘܬ݂ܐ ܐܰܡ ܡܰܙܡܘܪܶܐ ܘܰܐܬ ܬܶܫܒܚܳܬ݂ܐ ܘܰܐ ܙܡܝܪܳܬ݂ܐ ܕܝ ܪܘܚܐ. ܘܒܝ ܛܰܝܒܘܬ݂ܐ ܙܡܰܪܘ ܒܰܠ ܠܶܒܰܘܳܬ݂ܰܬ݂ܟ݂ܘ ܠܰܐܠܳܗܐ. ܟܳܦܷܗܡܝܢܰܐ ܡܰܢ ܐܶܓܪܳܬ݂ܐ ܕܦܰܘܠܳܘܣ، ܕܰܡܗܰܝܡܢܶܐ ܩܰܡܳܝܶܐ ܕܝ ܡܫܝܚܳܝܘܬ݂ܐ ܡܨܰܠܷܢܘܰܐ ܒܩܝܢܬܐ ܘܡܟܰܡܠܝܘܰܐ ܐܰܨ ܨܠܰܘܳܬ݂ܰܬ݂ܶܗ ܒܰܡ ܡܰܙܡܘܪܶܐ. ܟ݂ܘܕ ܟܳܟܳܬ݂ܰܘ ܒܰܡ ܡܰܙܡܘܪܶܐ؛ ܝܰܐ ܐܘ ܥܳܠܡܐ ܟܘܠܶܗ، ܙܡܰܪܘ ܩܳܠܶܐ ܚܰܬ݂ܶܐ ܠܰܐܠܳܗܐ. ܘܡܩܰܕܶܫܘ ܐܷܫܡܶܗ. ܘܡܒܰܫܶܪܘ ܐܘ ܦܘܪܩܳܢܰܝܕ݂ܶܗ ܡܶܐ ܝܰܘܡܐ ܠܝܰܘܡܐ. ܟܳܦܷܗܡܝܢܰܐ ܕܰܡܗܰܝܡܢܶܐ ܩܰܡܳܝܶܐ ܣܬܶܐ، ܝܷܠܦܝܘܰܐ ܐܰܨ ܨܠܰܘܳܬ݂ܶܐ ܘܰܐܡ ܡܰܙܡܘܪܶܐ ܕܕܰܘܝܕ ܐܘ ܢܒܝـܝܐ.
ܒܷܬ݂ܷܪ ܡܶܐ ܕܷܡܫܰܬܣܐ ܐܝ ܥܝܬܐ ܡܰܝ ܝܘܕ݂ܳܝܶܐ ܘܒܕܶܠܰܗ ܐܝ ܡܫܝܚܳܝܘܬ݂ܐ ܐܷܫܡܐ ܕܡܷܦܪܳܣܐ، ܐܰܣ ܣܘܪܝܳܝܶܐ ܡܰܩܰܒܠܰܠܶܗ ܒܗܰܝܡܳܢܘܬ݂ܐ ܫܰܚܷܢܬܐ ܘܩܘܝܬ݂ܐ. ܕܠܐ ܟܠܳܝܐ ܣܬܶܐ، ܒܕܰܠܠܶܗ ܕܷܡܚܰܕܬ݂ܝ ܡܶܕܳܢܶܐ. ܚܰܐ ܡܰܚ ܚܘܕܳܬ݂ܰܢܝ ܣܬܶܐ ܐܘ ܬܷܥܒܝܪܐ ܕܝ ܩܝܢܬܐ ܠܝ ܥܝܬܳܝܐ. ܐܘ ܡܘܙܝܟ، ܒܷܬ݂ܷܪ ܡܶܐ ܡܫܝܚܐ ܒܝ ܫܰܬܐ ܕܚܰܡܷܫܡܐ ܘܷܐܫܬܝ ܥܰܒܷܪ ܠܰܥ ܥܝܕܳܬ݂ܶܐ ܕܰܝ ܝܰܘܢܳܝܶܐ ܘܕܰܪ ܪܘܡܳܝܶܐ ܘܕܰܒ ܒܝܙܰܢܛܳܝܶܐ، ܒܐܝܕ݂ܶܗ ܕܪܘܡܰܢܳܘܣ ܕܟܷܬܘܰܐ ܒܘ ܫܶܪܫܰܝܕ݂ܶܗ ܣܘܪܝܳܝܐ ܡܝ ܡܕ݂ܝܬܐ ܕܰܐܡܰܨܝܰܐ. ܒܷܬ݂ܷܪ ܡܶܐ ܕܰܐܙܙܶܘܰܐ ܠܷܐܤܛܰܢܒܷܠ، ܡܬܰܪܓܰܡܘܰܝܠܶܗ ܐܰܡ ܡܝܡܪܶܐ ܘܰܐܙ ܙܡܝܪܳܬ݂ܶܐ ܕܰܣ ܣܘܪܝܳܝܶܐ ܠܘ ܝܰܘܢܳܝܐ. ܘܡܷܠܦܝܠܶܗ ܒܰܥ ܥܝܬܳܬ݂ܶܐ ܕܰܒ ܒܝܙܰܢܛܳܝܶܐ. ܡܶܐ ܬܰܡܐ ܣܬܶܐ ܒܷܬ݂ܷܪ ܦܪܝܣܝ ܠܰܢ ܐܰܬܪܰܘܳܬ݂ܶܐ ܕܒܘܠܓܰܪܝܰܐ ܘܕܰܐܪܡܶܢܝܰܐ ܘܕܝܘܓܳܨܠܰܘܝܰܐ ܘܪܘܣܝܰܐ ܘܓ݂ܶܪ. 
ܐܝܢܰܩܩܰܐ ܕܰܐܢ ܐܰܒܳܗܳܬ݂ܐ ܕܝ ܥܝܬܐ ܐܰܒܝܥܝ ܕܡܰܥܰܒܪܝ ܐܘ ܡܘܙܝܟ ܘܰܐܩ ܩܝܢܳܬ݂ܐ ܠܝ ܥܝܬܐ، ܡܷܕܕܶܗ ܐܰܡ ܡܰܙܡܘܪܶܐ ܕܕܰܘܝܕ ܐܘ ܢܒܝـܝܐ ܘܰܐܟ ܟܳܪܘܙܘܳܬ݂ܐ ܕܦܰܘܠܘܣ ܐܘ ܫܠܝܚܐ، ܠܝ ܕܷܩܩܰܐ. ܐܘ ܙܡܳܪܐ ܕܒܝ ܩܝܢܬܐ، ܐܝܢܰܩܩܰܐ ܩܰܡܰܝܬܐ ܒܘ ܡܰܟܬܰܒܙܰܒܢܐ ܕܝ ܥܝܬܐ، ܗܰܘܝ ܒܝ ܫܰܬܐ ܕܡܐ ܘܫܘܰܥ ܒܘ ܙܰܒܢܐ ܕܡܳܪܝ̱ ܐܝܓ݂ܢܰܐܛܝܘܣ ܢܘܪܳܢܐ ܒܝ ܥܝܬܐ ܕܰܐܢܛܰܟܝܰܐ ܕܷܚܙܶܠܶܗ ܒܘ ܓܶܠܝܳܢܐ ܬܰܪܬܶܐ ܓܘܕܶܐ ܕܡܰܠܰܟܶܐ ܕܟܷܡܫܰܒܚܝ ܠܰܐܠܳܗܐ. ܡܰܘܟ݂ܰܐ ܡܰܪܟܰܘܠܶܗ ܬܰܪܬܶܐ ܓܘܕܶܐ ܕܘ ܙܡܳܪܐ ܒܝ ܥܝܬܐ. ܚܕ݂ܐ ܕܟܳܡܰܕܝܠܳܐ ܐܝ ܓܘܕܐ ܕܰܢܒܝـܝܶܐ ܘܚܕ݂ܐ ܕܰܫܠܝܚܶܐ. ܒܷܬ݂ܷܪ ܦܠܷܓ݂ܓ݂ܶܗ ܐܰܡ ܡܰܙܡܘܪܶܐ ܕܕܰܘܝܕ ܐܘ ܢܒܝـܝܶܐ ܠܚܰܡܫܰܥܣܰܪ ܦܳܣܘܩܶܐ، ܘܟܘܠ ܝܰܘܡܐ ܙܷܡܪܷܢܘܰܢܢܶܗ. ܐܰܡ ܡܙܰܡܪܳܢܶܐ ܣܘܪܝܳܝܶܐ ܣܬܶܐ، ܡܷܕܕܶܗ ܐܘ ܕܰܪܒܰܢܐ ܛܘܦܣܐ ܘܡܰܬ݂ܠܐ ܠܪܘܚܰܝـܝܶܗ، ܘܒܘ ܕܳܪܐ ܕܰܐܢ ܐܰܪܒܥܐ ܡܰܪܟܰܘܘܶܗ ܐܝ ܩܝܢܬܐ ܘܐܘ ܙܡܳܪܐ ܒܝ ܥܝܬܐ. ܠܰܦ ܐܘ ܕܳܪܐ ܕܰܫ ܫܰܘܥܐ ܣܬܶܐ، ܡܰܪܟܰܘܘܶܗ ܐܘ ܛܶܟܣܐ ܫܰܬܳܢܳܝܐ ܕܝ ܥܝܬܐ ܘܡܒܰܝܰܢܢܶܗ ܐܰܝ ܝܰܘܡܶܐ ܩܰܪܝܶܐ ܘܩܰܕܝܫܶܐ ܟ݂ܘܕ ܐܰܚ ܚܘܫܰܒܶܐ ܘܰܐܥ ܥܶܕ݂ܶܐ ܘܐܰܝ ܝܰܘܡܶܐ ܕܘ ܨܰܘܡܐ ܘܕܘ ܚܰܫܐ ܐܰܥ ܥܶܕ݂ܶܐ ܕܝ ܝܳܠܕܰܬ݂ ܐܰܠܳܗܐ ܐܘ ܕܘܟ݂ܪܳܢܐ ܕܰܩ ܩܰܕܝܫܶܐ ܘܕܰܣ ܣܳܗܕܶܐ ܘܐܝ ܨܠܘܬ݂ܐ ܕܟܳܡܝܨܰܠܝܐ ܒܰܝ ܝܰܘܡܶܐ ܕܝ ܫܰܒܬ݂ܐ. ܘܥܰܡ ܗܰܢܝ ܡܰܚܰܬܬܶܗ ܐܘ ܛܶܟܣܐ ܕܝ ܨܠܘܬ݂ܐ ܕܰܪ ܪܳܙܶܐ ܩܰܕܝܫܶܐ ܕܝ ܥܝܬܐ ܣܬܶܐ. ܟ݂ܘܕ ܐܘ ܥܡܳܕ݂ܐ ܘܐܘ ܩܶܪܳܘܐ ܘܡܶܫܚܐ ܕܰܟ ܟܰܐܝܘܶܐ ܘܕܝ ܡܶܬ݂ܬܰܣܷܪܚܳܢܘܬ݂ܐ ܕܰܟ ܟܳܗܢܶܐ ܘܕܘ ܥܘܦܳܝܐ ܕܰܥ ܥܰܢܝܕ݂ܶܐ ܘܕܘ ܙܘܘܳܓ݂ܐ ܘܕܘ ܡܘܪܘܢ. ܒܘ ܫܷܟܠܰܢܐ ܟܬ݂ܘܘܶܗ ܘܡܰܪܟܰܘܘܶܗ ܠܰܦ ܬܠܳܬ݂ܐ ܐܰܠܦܐ ܩܝܢܳܬ݂ܶܐ ܕܟܳܡܝܙܰܡܪܝ ܒܝ ܥܝܬܐ ܒܫܷܟܷܠ ܡܛܰܟܣܐ ܘܡܥܰܕܠܐ ܕܠܰܝܬ ܒܰܥ ܥܝܕܳܬ݂ܶܐ ܚܪܶܢܶܐ ܕܰܡܫܝܚܳܝܶܐ. ܐܰܨ ܨܠܰܘܳܬ݂ܳܢܝ ܣܬܶܐ ܟܘܠܠܶܐ ܡܰܠܝܶܢܶܐ ܛܰܥܡܐ ܘܡܰܥܢܰܐ ܕܟܳܓܘܪܫܝ ܐܘ ܡܨܰܠܝܳܢܐ ܠܝ ܨܠܘܬ݂ܐ ܢܰܕ݂ܷܦܬܐ ܘܠܘ ܠܶܒܐ ܡܰܟܝܟ݂ܐ ܘܠܝ ܬܝܳܒܘܬ݂ܐ ܘܠܘ ܣܝܳܡܐ ܕܟܘܠ ܫܘܓ݂ܠܐ ܛܳܘܐ ܕܟܳܡܰܪܕ݂ܶܐ ܠܰܐܠܳܗܐ ܘܟܳܡܰܦܨܰܚ ܐܘ ܒܰܪܢܳܫܐ.
ܐܝ ܩܝܢܬܐ ܘܐܘ ܡܘܣܝܟ ܣܘܪܝܳܝܐ، ܗܘܠ ܠܘ ܕܳܪܐ ܕܰܬܪܰܥܣܰܪ ܡܫܰܘܫܛܝ. ܒܷܬ݂ܷܪ ܡܘ ܙܰܒܢܰܢܐ، ܒܕܰܠܠܶܗ ܕܡܰܢܩܨܝ ܡܶܐ ܣܰܒܰܒܶܐ ܡܰܕ݂ܝܪܳܢܶܐ ܘܡܰܚܝܫܳܢܶܐ. ܡܶܐ ܬܠܳܬ݂ܐ ܐܰܠܦܐ ܩܳܠܶܐ ܘܩܝܢܳܬ݂ܶܐ، ܢܰܩܝܨܝ ܠܐܰܠܦܐ ܚܰܡܷܫ ܡܐ ܩܳܠܶܐ ܘܩܝܢܳܬ݂ܶܐ ܘܣܘܓܝܳܬ݂ܐ. ܘܗܰܢܝ ܡܰܛܷܢ ܠܘ ܙܰܒܢܰܝܕ݂ܰܢ. ܘܰܐܢ ܐܰܒܳܗܳܬ݂ܐ ܕܝ ܥܝܬܐ ܡܰܠܬܡܷܢܢܶܗ ܒܷܟܬ݂ܳܘܐ ܚܰܐ ܕܟܳܡܷܩܪܶܐ ܒܶܝܬ݂ܓܰܙܐ ܝܰܢܝ ܟܷ݂ܙܢܰܐ. ܥܰܠ ܕܟܳܡܫܰܒܗܝ ܟܘܠ ܩܳܠܐ ܒܠܝܪܰܐ ܕܕܰܗܘܐ، ܡܰܘܟ݂ܰܐ ܡܷܪܪܶܗ ܠܘ ܟܬ݂ܳܘܐ ܕܰܩ ܩܳܠܶܐ ܘܕܰܩ ܩܝܢܳܬ݂ܶܐ ܟ݂ܷܙܢܰܐ ܕܝ ܥܝܬܐ. ܒܰܢ ܐܷܫܢܰܢܝ ܐܰܚ ܚܰܪܳܝܶܐ، ܡܰܠܬܡܝ ܐܰܩ ܩܝܢܳܬ݂ܶܐ ܘܰܐܩ ܩܳܠܶܐ ܕܝ ܥܝܬܐ ܒܷܟܬ݂ܳܘܶܐ ܡܚܰܠܦܶܐ ܕܟܳܡܷܩܪܷܢ، ܫܚܝܡܐ، ܛܶܟܣܐ ܫܰܬܳܢܳܝܐ ܘܛܶܟܣܐ ܕܰܙܡܝܪܳܬ݂ܶܐ. ܘܡܣܰܓܠܝ ܣܬܶܐ ܒܰܟ ܟܰܣܶܬܰܬ ܘܒܰܕ ܕܰܘܩܶܐ ܘܦܪܝܣܝ ܒܰܕ ܕܰܦܶܐ ܕܘ ܐܝܢܬܶܪܢܶܬ. ܠܰܫܰܢ ܕܡܷܢܛܳܪܝ ܘܟܘܠ ܝܳܠܘܦܐ ܩܳܕܰܪ ܐܰܝܟܐ ܕܟܷܬܝܐ ܡܰܨܷܬ݂ ܐܰܥܠܰܝܝܶܗ ܘܝܳܠܰܦܦܶܗ.
ܐܰܢ ܐܰܒܳܗܳܬ݂ܐ ܕܷܫܓ݂ܷܠܠܶܗ ܘܕܷܡܛܰܟܰܣܣܶܗ ܩܳܠܶܐ ܘܩܝܢܳܬ݂ܶܐ ܒܝ ܥܝܬܐ ܣܘܪܝܳܝܬܐ ܗܰܢܝ ܢܶܐ.
ܐ: ܐܝܓ݂ܢܰܐܛܝܘܣ ܢܘܪܳܢܐ ܐܘ ܦܰܛܷܪܝܰܪܟ݂ܐ ܕܰܬܠܳܬ݂ܐ ܕܝ ܥܝܬܐ ܣܘܪܝܳܝܬܐ ܕܰܐܢܛܰܟܝܰܐ ܝܐ. ܒܝ ܫܰܬܐ ܕܡܐ ܘܫܘܰܥ، ܡܰܪܟܰܘܠܶܗ ܐܘ ܛܘܟܳܣܐ ܕܘ ܙܡܳܪܐ ܥܰܠ ܐܰܓ ܓܘܕܶܐ. 
ܒ: ܛܰܛܝܰܢܳܘܣ ܚܰܕܝܰܒܳܝܐ. ܒܝ ܫܰܬܐ ܕܡܐ ܘܥܣܰܪ، ܥܰܡ ܐܘ ܐܰܒܪܰܝܕ݂ܶܗ ܡܬܰܪܓܰܡܠܶܗ ܐܘ ܐܶܘܰܢܓܰܠܝܘܢ ܡܟ݂ܰܠܛܐ ܕܟܳܡܝܕ݂ܰܥ ܕܝܰܛܰܣܪܘܢ. ܘܙܡܷܪܘܰܝܠܶܗ ܥܰܡ ܩܝܢܳܬ݂ܶܐ ܒܰܡܕ݂ܝܢܳܬ݂ܐ ܕܚܰܕܝܰܒ ܘܢܨܝܘܷܢ ܘܐܘܪܗܳܝ ܘܰܐܢܛܰܟܝܰܐ ܘܫܰܡ.
ܓ: ܒܰܪܕܰܝܨܳܢ. ܥܳܝܰܫܘܰܐ ܒܰܝܢ ܕܰܢ ܢܷܫܢܶܐ ܕܡܐ ܘܰܐܪܒܰܥ ܘܚܰܡܫܝ ܘܡܰܬ݂ܶܐ ܘܬܰܪܬܶܐ ܘܥܷܣܪܝ. ܡܛܰܟܰܣܠܶܗ ܡܐ ܘܚܰܡܫܝ ܡܰܕܪܳܫܶܐ ܒܘ ܫܷܟܷܠ ܕܰܡ ܡܰܙܡܘܪܶܐ ܕܕܰܘܝܕ ܐܘ ܢܒܝـܝܐ. ܐܰܡ ܡܰܕܪܳܫܰܢܝ ܡܝܙܰܡܪܝܘܰܐ ܒܰܥ ܥܝܕܳܬ݂ܶܐ ܕܐܘܪܗܳܝ. ܐܶܠܐ ܥܰܡ ܚܒܳܠ ܒܰܪܕܰܝܨܳܢ، ܙܡܷܪܠܶܗ ܐܰܙܡܝܪܳܬ݂ܰܢܝ ܡܩܰܒܷܠ ܕܝ ܗܰܝܡܳܢܘܬ݂ܐ ܕܝ ܥܝܬܐ ܡܰܘܟ݂ܰܐ ܡܳܪܝ ܐܰܦܪܶܝܡ ܩܰܐܝܷܡ ܡܩܰܒܷܠ ܕܝܕ݂ܶܗ. 
ܕ: ܡܳܪܝ ܐܰܦܪܶܝܡ ܣܘܪܝܳܝܐ. ܟܷܬܠܶܗ ܠܰܦ ܬܪܰܥܣܰܪ ܐܰܠܦܐ ܩܳܠܶܐ ܘܡܝܡܪܶܐ ܘܣܘܓܝܳܬ݂ܐ ܕܷܟܬ݂ܷܘܠܶܗ ܘܡܛܰܟܰܣܠܶܗ ܒܩܝܢܳܬ݂ܶܐ ܡܫܰܚܠܦܶܐ. 
ܟܷܬܘܰܐ ܣܬܶܐ ܔܓ݂ܘܪ ܡܰܢܝ ܡܰܠܦܳܢܶܐ ܚܪܶܢܶܐ ܕܷܫܓ݂ܷܠܠܶܗ ܒܝ ܩܝܢܬܐ ܘܒܘ ܡܘܙܝܟ ܣܘܪܝܳܝܐ. ܟ݂ܘܕ ܡܳܪܝ ܪܰܒܘܠܶܐ ܕܐܘܪܗܳܝ. ܘܡܳܪܝ ܒܰܠܰܝ. ܡܰܠܦܳܢܐ ܢܰܪܣܰܝ. ܡܳܪܝ ܝܰܥܩܘܒ ܕܰܣܪܘܓ݂. ܫܶܡܥܘܢ ܩܘܩܳܝܐ ܘܡܳܪܝ ܝܰܥܩܘܒ ܕܐܘܪܗܳܝ.
ܟ݂ܘܕ ܕܟܳܡܰܘܕܥܝ ܐܰܢ ܐܰܒܳܗܳܬ݂ܐ، ܐܰܣ ܣܰܒܰܒܶܐ ܕܘ ܬܷܥܒܝܪܐ ܕܝ ܩܝܢܬܐ ܠܝ ܥܝܬܐ ܡܚܰܠܦܶܐ ܢܶܐ. ܐܘ ܡܓܰܠܝܘܢ، ܟܳܡܰܩܒܰܠ ܐܝ ܨܠܘܬ݂ܐ ܕܥܰܡ ܐܝ ܩܝܢܬܐ. ܘܰܐܣ ܣܘܪܝܳܝܶܐ ܡܶܩܷܡܬܷܪ ܡܰܥ ܥܰܡܶܐ ܚܪܶܢܶܐ ܡܰܥܒܰܪܪܶܗ ܐܝ ܩܝܢܬܐ ܠܝ ܥܝܬܰܬ݂ܬ݂ܶܗ. ܘܗܰܢܝܢܶܐ ܐܰܣ ܣܰܒܰܒܶܐ. ܐܰܣ ܣܘܪܝܳܝܶܐ، ܒܷܬ݂ܷܪ ܡܶܐ ܕܡܰܩܒܰܠܠܶܗ ܐܝ ܡܫܝܚܳܝܘܬ݂ܐ، ܡܳܩܰܕ݂ܕ݂ܶܗ ܐܰܟܬ݂ܳܘܶܐ ܕܘ ܙܰܒܢܐ ܕܝ ܚܰܢܦܘܬ݂ܐ. ܠܰܫܰܢ ܕܰܐܢ ܢܰܒܢܰܬ݂ܬ݂ܶܗ ܕܠܐ ܩܳܪܷܢ ܐܰܦ݁ܦ݁ܶܗ ܘܢܰܩܩܰܐ ܚܪܶܬܐ ܠܐ ܕܘܥܪܝ ܠܝ ܚܰܢܦܘܬ݂ܐ. ܘܗܰܢܐ ܦܰܘܕܐ ܝܐ ܕܣܝܡ. ܥܰܠ ܕܥܰܡ ܐܘ ܬܰܘܩܝܕ݂ܐ ܕܰܟܬ݂ܳܘܶܐ، ܟ݂ܰܣܝܪܝ ܟܘܠ ܡܶܕܶܐ ܕܟܷܬܘܰܠܠܶܗ. ܐܘ ܡܰܟܬܰܒܙܰܒܢܐ ܘܰܐܥ ܥܰܕܰܬ ܘܐܘ ܡܘܣܝܩܝ ܘܰܐܡ ܡܰܫܷܠܡܳܢܘܳܬ݂ܐ ܡܣܰܟܪܝ. ܐܰܝ ܝܰܘܢܳܝܶܐ ܘܰܐܪ ܪܘܡܳܝܶܐ، ܠܐ ܡܳܩܰܕ݂ܕ݂ܶܗ ܐܰܟܬ݂ܳܘܰܬ݂ܬ݂ܶܗ ܘܠܐ ܣܷܡܡܶܗ ܐܘ ܦܰܘܕܐ ܕܣܷܡܡܶܗ ܐܰܣ ܣܘܪܝܳܝܶܐ. ܐܰܣ ܣܘܪܝܳܝܶܐ ܕܝܠܳܢܳܐܝܬ݂ ܒܷܬ݂ܷܪ ܡܝ ܣܘܢܶܕܘܣ ܕܢܝܩܺܝܰܐ ܕܠܰܬܝܡܐ ܒܝ ܫܰܬܐ ܕܰܬܠܰܬ݂ܡܐ ܘܚܰܡܷܫ ܘܥܷܣܪܝ، ܠܐ ܛܪܰܠܠܶܗ ܡܶܕܶܐ ܘܡܳܩܰܕ݂ܕ݂ܶܗ ܟܘܠ ܡܶܕܶܐ ܕܦܰܐܝܷܫ ܡܰܕ ܕܳܪܶܐ ܕܝ ܚܰܢܦܘܬ݂ܐ. ܘܒܰܝܢ ܕܰܟܬ݂ܳܘܰܢܝ ܟܷܬܘܰܐ ܐܰܟܬ݂ܳܘܶܐ ܕܰܡ ܡܝܡܪܶܐ ܘܕܘ ܡܘܙܝܟ ܣܬܶܐ. 
ܐܝ ܩܝܢܬܐ ܕܟܳܡܝܬܰܘܡܪܐ ܒܚܰܐ ܦܶܡܐ ܘܥܰܡ ܚܕ݂ܳܕ݂ܶܐ، ܟܳܡܰܕܝܠܐ ܥܰܠ ܐܝ ܚܕ݂ܳܝܘܬ݂ܐ ܕܰܢ ܢܳܫܶܐ ܕܟܳܡܨܰܠܷܢ ܠܰܐܠܳܗܐ. ܐܘ ܩܳܠܐ ܐܰܘ ܐܘ ܡܝܡܪܐ ܕܡܝܬܰܘܡܰܪ ܥܰܡ ܩܝܢܬܐ ܒܰܣܷܡܬܐ، ܟܳܡܒܰܣܡܝ ܘܟܳܡܰܪܟܟ݂ܝ ܐܘ ܠܶܒܐ. ܘܟܳܡܰܬ݂ܢܚܝ ܐܝ ܪܘܚܐ. ܘܟܳܡܰܪܚܩܝ ܟܘܠ ܦܬܰܟܰܪ ܒܝܫܐ ܡܘ ܗܰܘܢܐ ܒܘ ܙܰܒܢܐ ܕܝ ܨܠܘܬ݂ܐ. ܟܳܚܳܙܝܢܰܐ ܕܰܐܢ ܐܶܡܳܬ݂ܶܐ ܣܬܶܐ، ܐܝܢܰܩܠܰܐ ܕܟܳܒܳܟ݂ܷܢ ܐܰܢ ܢܰܥܝܡܰܬ݂ܬ݂ܶܗ، ܒܰܩ ܩܳܠܶܐ ܘܒܘ ܙܡܳܪܐ ܒܰܣܝܡܐ ܟܳܡܰܗܰܕܢܷܢܶܗ ܘܟܳܡܰܕܰܡܟ݂ܷܢܢܶܗ. 
ܐܝ ܩܝܢܬܐ، ܟܳܡܰܠܬܡܐ ܐܘ ܗܰܘܢܐ ܠܝ ܥܝܬܐ. ܐܘ ܡܨܰܠܝܳܢܐ ܣܬܶܐ، ܥܰܡ ܐܝ ܩܝܢܬܐ ܙܷܬܬܷܪ ܟܳܦܳܗܰܡ ܐܘ ܣܘܟܳܠܐ ܕܝ ܨܠܘܬ݂ܐ ܕܟܳܡܨܰܠܶܐ. ܘܟܳܥܷܒܪܐ ܟ݂ܰܐܝܷܦܬܷܪ ܠܘ ܗܰܘܢܐ ܘܠܘ ܠܶܒܐ. ܐܝ ܩܝܢܬܐ، ܟܳܓܘܪܫܐ ܐܘ ܒܰܪܢܳܫܐ ܠܘ ܚܰܫܐ ܘܠܝ ܬܝܳܒܘܬ݂ܐ ܒܠܶܒܐ ܬܘܝܪܳܝܐ. ܟܳܡܷܨܪܐ ܠܶܒܶܗ ܘܗܰܘܢܶܗ ܒܰܐܠܳܗܐ. 
ܐܰܢ ܐܰܒܳܗܳܬ݂ܐ ܕܝ ܥܝܬܐ، ܫܓ݂ܷܠܠܶܗ ܘܡܰܬܥܰܒܒܶܗ ܪܘܚܰܝܝܶܗ ܓ݂ܰܠܰܒܶܐ ܥܰܠ ܐܰܩ ܩܝܢܳܬ݂ܶܐ ܕܝ ܥܝܬܐ. ܘܛܪܰܠܠܶܗ ܠܝ ܥܝܬܐ ܟ݂ܷܙܢܰܐ ܕܠܰܬܠܰܗ ܙܘܳܢܐ ܘܙܶܒܳܢܐ ܘܕܠܰܝܬ ܟ݂ܳܬ݂ܰܐ ܒܥܝܬܐ ܚܪܶܬܐ. ܡܰܪܟܰܘܘܶܗ ܐܰܩ ܩܳܠܶܐ ܘܰܐܣ ܣܘܓܝܳܬ݂ܶܐ ܘܰܐܒ ܒܳܥܘܳܬ݂ܐ ܘܰܐܡ ܡܝܡܪܶܐ، ܥܰܠ ܬܡܳܢܶܐ ܩܝܢܳܬ݂ܶܐ. ܥܰܡ ܗܰܢܝ ܟܝܬܐ ܩܳܠܶܐ ܓ݂ܰܠܰܒܶܐ، ܕܟܷܬܬܶܗ ܩܝܢܳܬ݂ܶܐ ܦܪܝܫܶܐ. ܐܶܠܐ ܟ݂ܘܕ ܡܷܪܠܰܢ ܡܶܐ ܡܶܩܷܡ، ܡܰܗܔܳܡܶܐ ܘܡܰܝ ܝܰܩܕ݂ܳܢܶܐ ܕܗܰܘܷܢ ܥܰܠ ܐܝ ܥܝܬܐ ܘܥܰܠ ܐܰܢ ܐܰܒܢܰܝܕ݂ܰܗ ܘܥܰܠ ܐܰܒ ܒܶܝܬ݂ ܐܰܪܟܰܝܕ݂ܰܗ، ܡܰܢܩܰܨܨܶܗ ܓ݂ܰܠܰܒܶܐ ܘܡܣܰܟܰܪܪܶܗ ܓ݂ܰܠܰܒܶܐ ܡܰܩ ܩܳܠܰܢܝ ܘܡܰܩ ܩܝܢܳܬ݂ܰܢܝ.     
ܐܝ ܫܷܡܫܐ ܕܰܐܣ ܣܘܪܝܳܝܶܐ ܩܰܕܝܫܐ ܡܳܪܝ ܐܰܦܪܶܝܡ، ܥܰܠ ܕܷܟܬ݂ܘܘܠܶܗ ܡܝܡܪܶܐ ܓ݂ܰܠܰܒܶܐ ܠܝ ܥܝܬܐ ܣܘܪܝܳܝܬܐ، ܟܳܡܝܕ݂ܰܥ ܐܘ ܟܶܢܳܪܐ ܕܝ ܪܘܚܐ ܩܰܕܝܫܐ. ܒܘ ܕܳܪܐ ܕܰܢ ܐܰܪܒܥܐ، ܒܷܬ݂ܷܪ ܡܶܐ ܕܪܳܫܐ ܓ݂ܰܠܰܒܶܐ، ܡܰܥܒܰܪܠܶܗ ܪܘܫܡܳܐܝܬ݂ ܐܝ ܩܝܢܬܐ ܠܝ ܥܝܬܐ. ܐܰܩ ܩܝܢܳܬ݂ܶܐ ܠܓܳܪܰܢ ܕܘ ܡܰܡܪܰܬ݂ܬ݂ܶܗ، ܟܳܡܰܚܝܣܝ ܒܠܶܒܶܗ ܕܘ ܒܰܪܢܳܫܐ ܚܰܡܝܡܘܬ݂ܐ، ܩܰܐܝܪܘܬ݂ܐ، ܪܰܛܝܒܘܬ݂ܐ، ܘܢܰܫܝܦܘܬ݂ܐ. ܥܰܡ ܗܰܢܝ ܟܝܬܐ ܣܬܶܐ ܕܟܳܡܰܦܷܨܚܝ ܘܕܟܳܡܰܚܷܙܢܝ ܘܕܟܳܡܫܰܒܷܗܪܝ. 
ܐܰܩ ܩܝܢܳܬ݂ܶܐ ܕܝ ܥܝܬܐ ܬܡܳܢܶܐ ܢܶܐ. ܡܘ ܩܰܕܡܳܝܐ ܗܘܠ ܠܘ ܬܡܝܢܳܝܐ. ܩܰܕ݂ܡܳܝܐ ܘܚܡܝܫܳܝܐ ܚܰܘܪܳܢܶܢܶܐ. ܬܪܰܝܳܢܐ ܘܫܬܝܬ݂ܳܝܐ. ܬܠܝܬ݂ܳܝܐ ܘܫܒܝܥܳܝܐ. ܪܒܝܥܳܝܐ ܘܬܡܝܢܳܝܐ. 
ܐܝ ܩܝܢܬܐ ܩܰܕ݂ܡܳܝܬܐ، ܪܰܟܷܟ݂ܬܐ ܘܡܰܦܨܚܳܢܝܬ݂ܳܐ ܝܐ. ܐܝ ܩܝܢܬܐ ܕܝ ܒܷܫܪܐ ܘܕܰܛ ܛܶܒܶܐ ܡܰܦܨܚܳܢܶܐ ܝܐ. ܡܰܘܟ݂ܰܐ، ܐܝ ܩܝܢܬܐ ܕܘ ܥܶܕ݂ܐ ܕܘ ܡܰܘܠܳܕ݂ܐ ܘܕܝ ܩܝܰܡܬܐ ܘܩܘܠܳܣܐ ܕܝܳܠܕܰܬ݂ ܐܰܠܳܗܐ ܘܕܘ ܚܘܫܰܒܐ ܕܩܘܕܳܫ ܥܝܬܐ، ܩܰܕܡܳܝܬܐ ܝܐ. ܔܓ݂ܘܪ ܡܰܬ݂ܶܐ، ܐܝ ܩܝܢܬܐ ܩܰܡܰܝܬܐ، ܟܳܡܷܙܡܳܪܐ ܒܘ ܢܝܫܰܢ ܘܒܘ ܒܶܪܳܟ݂ܐ ܣܬܶܐ. 
ܐܝ ܩܝܢܬܐ ܕܰܬ ܬܰܪܬܶܐ، ܕܝ ܡܰܟܝܟ݂ܘܬ݂ܐ ܘܕܝ ܢܰܟܦܘܬ݂ܐ ܝܐ. ܟܳܡܝܬܰܘܡܪܐ ܘܒܘ ܥܡܳܕ݂ܐ ܕܷܡܫܝܚܐ. ܒܘ ܥܡܳܕ݂ܐ ܕܰܢ ܢܰܥܝܡܶܐ ܘܒܰܝ ܝܰܘܡܳܬ݂ܶܐ ܕܝ ܬܝܳܒܘܬ݂ܐ ܘܒܘ ܥܘܦܳܝܐ ܕܰܥ ܥܰܢܝܕ݂ܶܐ ܣܬܶܐ ܩܝܢܬܐ ܬܪܰܝܳܢܝܬ݂ܐ ܟܳܡܝܬܰܘܡܰܪ.
ܩܝܢܬܐ ܬܠܝܬ݂ܳܝܬܐ، ܩܝܢܬܐ ܡܰܐܝܷܪܬܐ ܘܩܫܝܬ݂ܐ ܝܐ. ܠܓܳܪܰܢ ܕܝ ܫܰܪܝܥܰܐ ܕܰܝ ܝܘܕ݂ܳܝܶܐ، ܟܘܠ ܢܰܥܝܡܐ ܒܰܬܡܰܢܝܐ ܝܰܘܡܶܐ ܡܷܓܙܰܪܘܰܐ. ܘܒܰܢ ܐܰܪܒܥܝ ܝܰܘܡܶܐ ܡܝܬܰܘܣܰܩܘܰܐ ܠܘ ܗܰܝܟܠܐ. ܡܫܝܚܐ ܣܬܶܐ ܡܬܰܘܣܰܩ ܠܘ ܗܰܝܟܠܐ ܡܶܐ ܝܰܘܣܶܦ ܘܡܶܐ ܡܰܪܝܰܡ. ܒܘ ܗܰܝܟܠܐ ܫܶܡܥܘܢ ܣܳܒܐ ܡܷܕܠܶܗ ܥܰܠ ܕܪܘܥܳܢܶܗ ܘܒܠܶܒܐ ܬܘܝܪܐ ܡܷܪܠܶܗ؛ ܟܰܢܢܶܗ ܥܰܝܢܳܬ݂ܝ ܚܙܰܠܠܶܗ ܐܘ ܚܢܳܢܰܝܕ݂ܘܟ݂، ܐܘܥܕܐ ܫܪܰܝܠܝ ܕܷܐܙܙܝܢܐ، ܘܡܷܪܠܶܗ ܠܡܰܪܝܰܡ ܣܬܶܐ؛ ܐܝ ܪܷܡܚܐ ܓܫ̰ܰܝܪܐ ܠܶܒܰܟ݂. ܡܰܘܟ݂ܰܐ ܐܝ ܩܝܢܬܐ ܬܠܝܬ݂ܳܝܬܐ ܟܳܡܝܬܰܘܡܪܐ ܒܘ ܥܶܕ݂ܐ ܕܝ ܥܒܰܪܬܐ ܕܷܡܫܝܚܐ ܠܘ ܗܰܝܟܠܐ.
ܐܝ ܩܝܢܬܐ ܕܰܐܢ ܐܰܪܒܰܥ، ܔܰܡܷܕܬܐ ܝܐ ܘܟܳܡܝܬܰܘܡܪܐ ܒܘ ܥܶܕ݂ܐ ܕܘ ܣܘܒܳܪܐ ܕܝܳܠܕܰܬ݂ ܐܰܠܳܗܐ ܡܰܪܝܰܡ. ܘܒܘ ܡܰܙܠܰܝܕ݂ܰܗ ܓܰܒ ܐܶܠܝܫܒܰܥ ܘܒܘ ܡܰܘܠܳܕ݂ܐ ܕܝܘܚܰܢܳܢ ܐܘ ܡܰܥܰܡܕ݂ܳܢܐ. 
ܐܝ ܩܝܢܬܐ ܕܰܚ ܚܰܡܷܫ، ܩܘܝܬ݂ܐ ܘܫܰܚܷܢܬܐ ܝܐ. ܐܝܢܰܩܠܰܐ ܕܷܡܫܝܚܐ ܦܪܝܫ ܡܰܬ ܬܰܠܡܝܕ݂ܶܐ ܘܣܰܠܷܩ ܠܝ ܫܡܰܝܐ، ܩܰܘܷܢ ܒܝ ܚܘܒܰܝܕ݂ܶܗ. ܟܳܡܝܬܰܘܡܪܐ ܒܘ ܥܶܕ݂ܐ ܕܘ ܣܘܠܳܩܐ ܕܷܡܫܝܚܐ ܕܠܝ ܫܡܰܝܐ. ܘܒܘ ܣܘܒܳܪܐ ܕܷܙܟ݂ܰܪܝܐ ܐܘ ܟܳܗܢܐ. 
ܐܝ ܩܝܢܬܐ ܕܰܫ ܫܶܬ݂، ܪܰܟܟ݂ܬܐ ܘܡܰܒܰܟ݂ܝܳܢܝܬ݂ܐ ܝܐ. 
ܐܝ ܩܝܢܬܐ ܕܰܫܘܰܥ، ܓ݂ܰܠܰܒܶܐ ܫܰܚܷܢܬܐ ܘܚܰܐܝܷܡܬܐ ܝܐ. ܒܷܬ݂ܷܪ ܡܘ ܣܘܠܳܩܐ ܕܷܡܫܝܚܐ، ܐܝ ܪܘܚܐ ܩܰܕܝܫܐ ܒܘ ܫܷܟܷܠ ܕܝ ܢܘܪܐ ܢܰܚܝܬܐ ܥܰܠ  ܐܰܫ ܫܠܝܚܶܐ ܘܔܓ݂ܝܠܝ ܒܠܶܫܳܢܶܐ ܡܚܰܠܦܶܐ. ܐܝ ܩܝܢܬܐ ܫܒܝܥܳܝܬܐ ܣܬܶܐ ܦܪܝܫܐ ܠܘ ܥܶܕ݂ܐ ܕܘ ܦܰܢܛܝܩܘܤܛܝ. ܘܠܝ ܡܶܬܬܰܣܪܚܳܢܘܬ݂ܐ ܕܰܟ ܟܳܗܢܶܐ. ܘܠܘ ܩܘܕܳܫܐ ܕܰܥ ܥܝܬܳܬ݂ܶܐ. ܘܠܘ ܩܘܒܳܠܐ ܕܰܢ ܐܰܒܳܗܳܬ݂ܐ ܕܝ ܥܝܬܐ. ܘܠܘ ܙܘܘܳܓ݂ܐ. ܘܠܘ ܕܘܟ݂ܪܳܢܐ ܕܰܟ ܟܳܗܢܶܐ ܘܠܘ ܥܘܦܳܝܰܬ݂ܬ݂ܶܗ. 
ܐܝ ܩܝܢܬܐ ܕܰܬܡܳܢܶܐ، ܓ݂ܰܠܰܒܶܐ ܩܫܝܬ݂ܐ ܝܐ. ܥܰܠ ܕܐܰܣ ܣܳܗܕܶܐ ܪܷܚܡܝܘܰܐ ܓ݂ܰܠܰܒܶܐ ܠܷܡܫܝܚܐ، ܩܛܝܠܝ ܡܷܚܠܳܦܶܗ ܘܣܰܠܝܩܝ ܠܘ ܕܰܪܓ݂ܐ ܕܝ ܣܳܗܕܘܬ݂ܐ. ܐܘ ܕܘܟ݂ܪܳܢܐ ܕܰܣ ܣܳܗܕܶܐ ܘܕܰܥ ܥܰܢܝܕ݂ܶܐ ܒܘ ܬܡܝܢܳܝܐ ܟܳܘܶܐ. ܐܘ ܕܘܟ݂ܪܳܢܐ ܕܰܢ ܢܰܥܝܡܶܐ ܕܷܩܛܝܠܝ ܒܒܶܝܬ݂ܠܚܶܡ ܣܬܶܐ ܒܝ ܩܝܢܬܐ ܬܡܝܢܳܝܬܐ ܟܳܡܝܨܰܠܶܐ.
ܐܰܚܢܰܐ ܟ݂ܘܕ ܐܰܒܢܶܐ ܕܝ ܥܝܬܐ ܥܰܡ ܟܘܠܶܗ ܐܘ ܩܠܝܪܘܣ، ܟܳܠܳܙܰܡ ܕܝܷܠܦܝܢܰܐ ܘܡܷܠܦܝܢܰܐ ܘܢܷܛܪܝܢܰܐ ܐܰܩ ܩܝܢܳܬ݂ܰܢܝ ܕܷܡܬܰܣܠܡܝ ܐܶܠܰܢ ܡܰܢ ܐܰܒܳܗܳܬ݂ܰܝܕ݂ܰܢ. ܘܰܐܚܢܰܐ ܣܬܶܐ ܡܰܣܰܠܡܝܢܰܢܶܗ ܠܰܢ ܢܰܥܝܡܰܝܕ݂ܰܢ. ܕܠܐ ܢܷܛܪܝܢܰܢܶܗ ܐܘ ܡܰܟܬܰܒܙܰܒܢܐ ܓܚܳܟܰܡܠܰܢ ܘܓܕܳܝܰܢܠܰܢ. 
ܡܠܦܢܐ ܫܟܪܝ ܐܩܛܫ 1464 ܡ̈ܠܐ.    
        </p>
          <!-- Repeat the <p> element as needed -->
      </div>

      <div type="transcription">
        <p xml:lang="en">
          <anchor xml:id="test.latn.1" corresp="test.syr.1"/>
          <!-- For the xml:id in this div, you would want to change the system so that it says filename.trans.1 -->
          U cboro di qinto di Cito Suryayto
        </p>
          <!-- Repeat the <p> element as needed -->
      </div>
    </body>
  </text>
</TEI>
