<?xml version="1.0" encoding="UTF-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title xml:lang="en"><foreign xml:lang="tru">ܐܰܕ ܕܰܝܪܶܐ ܦܬܝܚܶܐ ܕܒܝ ܡܰܪܥܝܬ݂ܐ ܕܛܘܪܥܰܒܕܝܢ</foreign> /Ad dayre ftiḥe d bi marciṯo d Ṭurcabdin</title>
        <title level="s">Surayt Corpus</title>
        <author>
          <!-- Insert name of author of this text -->Cäziz Aydin 
        </author>
        <sponsor>Freie Universität Berlin</sponsor>
        <sponsor>Beth Mardutho: The Syriac Institute</sponsor>
        <sponsor>Stockholm University</sponsor>
        <sponsor>St Ephrem Syriac Orthodox Monastery in the Netherlands</sponsor>
        <sponsor>Midyat Süryani Kültür Dernegi</sponsor>
        <funder/>
        <!-- You can list funders seperate from sponsors -->
        <funder>Erasmus+ Programme of the European Union (Project Number 2017-1-DE01-KA203-003573)</funder>
        <funder>Freie Universität Berlin</funder>

        <editor role="editor">
          <!-- Insert name of editor -->Prof. Dr. Shabo Talay
        </editor>
        <!-- Repeat editor role for each individual editor -->

        <respStmt>
          <resp>TEI XML encoding by</resp>
          <name>
            <!-- Insert the name of the person responsible for this conversion -->Anna-Simona Barbara Üzel
          </name>
        </respStmt>
        <respStmt>
          <resp>Edited by</resp>
          <name>SAOP-Team </name>
        </respStmt>

      </titleStmt>
      <editionStmt>
        <edition n="0.1"/>
      </editionStmt>
      <publicationStmt>
        <distributor>
          <placeName>
            <!-- Who is responsible for distributing this info? That is: who hosts the server? -->
            Beth Mardutho: The Syriac Institute
          </placeName>
        </distributor>
        <authority>Surayt Corpus</authority>
        <idno type="URI">https://surayt.bethmardutho.org/1503</idno>
        <!-- This is where you assign a URI number (repalce the #) - each XML file needs a unique number -->
        <availability>
          <!-- Are these texts Open Access? If so, you can just leave this section as is -->
          <p/>
          <licence target="http://creativecommons.org/licenses/by/4.0/">
            <p>Creative Commons — Attribution 4.0 International — CC BY 4.0</p>
            <p>https://creativecommons.org/licenses/by/4.0/</p>
          </licence>
          <ab>
            <note>
              <!-- You may want to add a note here explaining the open access policy -->
            </note>
          </ab>
        </availability>
        <date calendar="Gregorian">2020</date>
      </publicationStmt>
      <sourceDesc xml:id="sourceDesc1">
        <bibl>
          <title>
            <!-- Insert title of the work here -->
          </title>
          <author>
            <!-- Insert author of the work here -->
          </author>
          <note>
            <p>
              <!-- Add any necessary notes about the original publication -->
            </p>
          </note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <p>
          <!-- Insert brief description of the Surayt Project -->
          Surayt-Aramaic Online Project (SAOP) aims at developing the Surayt-Online course for intermediary and advanced levels (B1-2, C1 and C2) and producing additional linguistic material for the teaching of Surayt (also known as Turoyo).
        </p>
      </editorialDecl>
    </encodingDesc>
    <profileDesc>
      <langUsage>
        <language ident="tru">Surayt/Turoyo dialect of Neo-Aramaic</language>
      </langUsage>
    </profileDesc>
    <revisionDesc>
      <change when="2020-07-13">Created: file</change>
      <!-- Insert date of file creation YYYY-MM-DD format-->
      <change>
        <!-- Repeat the change element as often as necessary when the files are updated -->
      </change>
    </revisionDesc>
  </teiHeader>
  <text>
    <body>
      <!-- Text goes here -->
      <div type="surayt">
        <p xml:lang="tru">
          <anchor xml:id="test.syr.1" corresp="test.latn.1"/>
          <!-- The xml:id and corresp id system is how you can align paragraphs. The "xml:id" declares an identity for this paragraph, and the corresp links it to another paragraph that has a declared name elsewhere -->
          <!-- So, we need a system in place that can easily be reproduced to label paragraphs -->
          <!-- I might recommend something like this: filename.text.1 where you replace "filename" with whatever you're calling the file, text represents the surayt text (as opposed to transcription below) and then the paragraphs are numbered sequentially -->
ܟܷܬܠܰܢ ܐܰܕܝܰܘܡܰܐ ܒܝ ܡܰܪܥܝܬ݂ܐ ܕܛܘܪܥܰܒܕܝܢ ܬܡܳܢܶܐ ܕܰܝܪܶܐ ܕܟܷܬܢܶܐ ܥܰܡܝܪܶܐ ܘܦܬܝـܚܶܐ. ܒܗܷܢ ܟܝܬ ܕܰܝܪܳܝܶܐ ܒܗܷܢ ܣܬܶܐ ܐܘܥܕܐ ܠܰܝܬ ܒܰܣ، ܟܳܢܷܛܪܝ ܕܐܷܙܙܰܠܠܶܗ ܕܰܝܪܳܝܐ. ܕܠܰܝܬ ܐܰܦ݁ܦ݁ܶܗ ܕܰܝܪܳܝܐ ܟܷܬܬܶܗ ܡܕܰܝܠܳܢܐ. ܒܘ ܪܝܫܐ ܕܰܕ ܕܰܝܪܰܢܝ ܟܷܐܬ݂ܝܐ ܐܝ ܕܰܝܪܐ ܕܡܳܪܝ̱ ܓܰܒܪܐܶܝܠ ܕܟܷܬܝܐ ܐܝ ܕܘܟܬܐ ܕܟܳܦܳܝܷܫ ܐܶܒܰܗ ܐܘ ܚܰܣܝܐ ܕܛܘܪܥܰܒܕܝܢ ܘܟܳܡܷܚܫܳܘܐ ܟ݂ܘܕ ܒܶܝܬ݂ܡܩܳܡܐ ܕܘ ܚܰܣܝܐ. ܡܰܘܟ݂ܰܐ ܓܷܕ ܒܳܕܶܢܐ ܒܝ ܩܰܡܰܝܬܐ ܕܟܳܬ݂ܰܘܢܐ ܥܰܠ‌ ܐܝ ܕܰܝܪܐ ܕܡܳܪܝ̱ ܓܰܒܪܐܶܝܠ ܘܒܷܬ݂ܷܪ ܓܷܕ ܡܕܰܘܰܡܢܐ ܕܟܳܬ݂ܰܘܢܐ ܥܰܠ ‌ܐܰܕ ܕܰܝܪܶܐ ܚܪܶܢܶܐ ܣܬܶܐ ܒܰܣ ܟܰܪܝܐ ܟܰܪܝܐ.

ܐ. ܐܝ ܕܰܝܪܐ ܕܡܳܪܝ̱ ܓܰܒܪܐܶܝܠ

ܐܰܕܝܰܘܡܰܐ ܟܝܬܐ ܚܰܡܡܷܫ ܘܐܷܫܬܝ ܢܰܦܫܳܬ݂ܶܐ ܒܝ ܕܰܝܪܐ. ܟܝܬ ܚܰܣܝܐ، ܕܰܝܪܳܝܶܐ، ܕܰܝܪܳܝܳܬ݂ܶܐ، ܝܳܠܘܦܶܐ، ܡܰܠܦܳܢܶܐ ܘܡܕܰܝܠܳܢܶܐ. ܟܘܠ ܚܰܐ ܟܷܬܠܶܗ ܬܷܫܡܷܫܬܐ ܒܝ ܕܰܝܪܐ. ܐܘ ܪܝܫܐ ܕܝ ܕܰܝܪܐ ܐܘ ܚܰܣܝܐ ܕܝ ܡܰܪܥܝܬ݂ܐ ܕܛܘܪܥܰܒܕܝܢ ܡܳܪܝ̱ ܛܝܡܳܬ݂ܶܐܳܘܣ ܫܡܘܐܶܝܠ ‌ܐܰܩܛܰܐܫ ܝܐ. ܐܰܕ ܕܰܝܪܳܝܶܐ ܘܐܰܕ ܕܰܝܪܳܝܳܬ݂ܶܐ ܒܝ ܨܠܘܬܐ ܕܟܳܡܩܰܕܡܝ ܠܰܐܠܳܗܐ ܒܷܬܠܳܬ݂ܐ ܥܶܕܳܢܶܐ: ܒܪܰܡܫܐ ܒܨܰܦܪܐ ܘܒܦܰܠܓܶܗ ܕܝܰܘܡܐ. ܟܳܬ݂ܘܟܪܝ ܐܰܡ ܡܗܰܝܡܢܶܐ ܟܘܠܠܶܗ ܕܟܳܡܥܰܘܢܝ ܐܝ ܕܰܝܪܐ. ܟܳܡܷܢܛܳܪܐ ܐܝ ܕܰܝܪܰܬ݂ܶܐ ܒܰܨ ܨܠܰܘܳܬ݂ܶܐ ܕܰܩ ܩܰܕܝܫܶܐ ܕܟܷܬܢܶܐ ܐܶܒܰܗ ܛܡܝܪܶܐ ܘܒܰܨ ܨܠܰܘܳܬ݂ܶܐ ܕܰܕ ܕܰܝܪܳܝܶܐ ܘܕܰܕ ܕܰܝܪܳܝܳܬ݂ܶܐ ܕܟܳܡܨܰܠܷܢ ܟܘܠ ܝܰܘܡܐ ܐܶܒܰܗ ܘܒܝ ܚܘܒܐ ܕܰܡ ܡܗܰܝܡܢܶܐ ܕܟܳܪܷܚܡܝ ܐܝ ܕܰܝܪܐ ܘܟܳܐܒܷܠܠܰܗ ܐܝܕ݂ܐ ܕܘ ܥܶܘܳܢܐ. ܟܳܡܷܢܛܳܪܐ ܐܝ ܕܰܝܪܰܬ݂ܶܐ ܒܘ ܙܰܒܢܰܢܐ ܐܘ ܥܰܣܩܐ ܟ݂ܘܕ ܢܛܝܪܐ ܒܰܙ ܙܰܒܢܶܐ ܚܪܶܢܶܐ ܕܐܰܬ݂ܝ ܐܰܥܠܰܗ ܫܰܒܛܶܐ. ܟܰܠܰܗ ܩܷܡܬܐ ܒܘ ܚܰܝܠܐ ܕܰܐܠܳܗܐ ܘܗܰܘܝܐ ܫܘܒܚܐ ܠܝ ܣܘܪܝܳـܝܘܬ݂ܐ. ܐܝ ܕܰܝܪܐ ܟܳܡܩܰܕܡܐ ܬܷܫܡܷܫܬܐ ܪܰܒܬ݂ܐ ܠܰܐܠܳܗܐ ܘܠܝ ܢܳܫܘܬ݂ܐ ܒܟܘܠ ܚܘܒܐ ܘܒܰܣܝܡܘܬ݂ܐ، ܠܰܥ ܥܰܡܶܐ ܟܘܠܠܶܗ ܕܟܳܐܬ݂ܷܢ ܠܝ ܕܰܝܪܰܬ݂ܶܐ ܘܕܟܳܙܰܝܪܝܠܰܗ ܡܶܐ ܟܘܠ ܐܰܬ݂ܪܐ ܘܡܶܐ ܟܘܠ ܬܰܘܕܝܬ݂ܐ ܕܠܐ ܦܘܪܫܳܢܐ. ܠܟܘܠܠܶܗ ܟܳܡܷܦܪܷܫ ܐܝܩܳܪܐ ܒܝ ܕܰܝܪܰܬ݂ܶܐ. ܐܝ ܕܰܝܪܐ ܕܡܳܪܝ̱ ܓܰܒܪܐܶܝܠ، ܕܰܝܪܐ ܡܩܰܕܰܫܬܐ ܝܐ ܕܟܷܬܝܐ ܐܘ ܬܰܪܥܰܝܕ݂ܰܗ ܦܬܝـܚܐ ܠܘ ܥܷܠܡܐ ܟܘܠܶܗ، ܠܰܢ ܢܳܫܶܐ ܟܘܠܠܶܗ ܕܟܳܐܬ݂ܷܢ ܘܛܷܠܒܝ ܐܰܨ ܨܠܰܘܳܬ݂ܶܐ ܕܰܩ ܩܰܕܝܫܶܐ ܕܟܷܬܢܶܐ ܕܰܡܝܟ݂ܶܐ ܒܝ ܕܰܝܪܰܬ݂ܶܐ ܘܰܐܨ ܨܠܰܘܳܬ݂ܶܐ ܕܘ ܚܰܣܝܐ ܘܕܰܕ ܕܰܝܪܳܝܶܐ ܘܕܰܕ ܕܰܝܪܳܝܳܬ݂ܶܐ ܕܟܷܬܢܶܐ ܒܝ ܕܰܝܪܐ.

ܬܷܫܡܷܫܬܐ ܚܪܶܬܐ ܟܳܡܩܰܕܡܐ ܐܝ ܕܰܝܪܐ ܕܡܳܪܝ̱ ܓܰܒܪܐܝܠ ܠܘ ܥܰܡܐ ܣܘܪܝܳܝܐ ܒܘ ܬܘܠܝܦܐ ܕܘ ܠܶܫܳܢܐ ܣܘܪܝܳܝܐ ܘܕܝ ܗܰܝܡܳܢܘܬ݂ܐ ܡܫܝـܚܰـܝܬܐ، ܬܷܫܡܷܫܬܐ ܪܰܒܬ݂ܐ ܝܐ. ܟ݂ܘܕ ܡܩܰܕܰܡܠܰܗ ܒܰܙ ܙܰܒܢܶܐ ܕܡܶܩܷܡ ܐܘܥܕܐ ܣܬܶܐ ܟܳܡܩܰܕܡܐ. ܠܐ ܒܰܣ ܬܘܠܝܦܐ ܕܘ ܠܶܫܳܢܐ ܣܘܪܝܳܝܐ ܐܠܐ ܕܰܛ ܛܷܟܣܶܐ ܕܝ ܥܝܬܐ ܣܘܪܝܰـܝܬܐ ܣܬܶܐ: ܐܰܛ ܛܷܟܣܶܐ ܫܒܝـܚܶܐ ܕܡܰܚܬܷܢܢܶܗ ܐܰܢ ܐܰܒܳܗܳܬ݂ܰܝܕ݂ܰܢ ܡܰܙ ܙܰܒܢܶܐ ܩܰܡܳܝܶܐ. ܨܠܘܬ݂ܐ ܟܳܘܶܐ ܒܝ ܕܰܝܪܐ ܟܘܠ ܝܰܘܡܐ ܘܩܶܪܳܘܐ ܟܳܘܶܐ ܐܶܒܰܗ ܒܨܰܦܪܐ ܕܟܘܠ ܝܰܘܡܶܗ ܕܐܰܪܒܥܐ، ܝܰܘܡܶܗ ܕܷܥܪܘܬܐ، ܒܰܝ ܝܰܘܡܶܐ ܕܰܚ ܚܘܫܰܒܶܐ، ܒܰܝ ܝܰܘܡܶܐ ܕܰܒ ܒܷܛܠܳܢܶܐ، ܕܰܥ ܥܶܕܶܐ ܡܳܪܳܢܳܝܶܐ ܘܕܰܕ ܕܘܟܪܳܢܶܐ ܕܰܩ ܩܰܕܝܫܶܐ. ܥܰܕܶܐ ܛܰܘܬܐ ܟܝܬ ܒܝ ܕܰܝܪܐ ܕܟܳܢܷܛܪܝ ܐܝ ܡܰܫܷܠܡܳܢܘܬ݂ܐ ܕܝ ܥܝܬܐ ܣܘܪܝܰܝܬܐ ܠܘ ܓܳܪܰܐܢ ܕܗܘܘܰܠܠܰܢܝܐ ܐܰܢ ܐܰܒܳܗܳܬ݂ܐ ܣܘܪܝܳܝܶܐ. ܡܰܘܟ݂ܰܐ ܐܝ ܕܰܝܪܐ ܟܳܠܳܙܰܡ ܡܝـܝܰܩܪܐ ܒܝ ܬܷܫܡܷܫܬܰܬ݂ܶܐ ܕܝܕ݂ܰܗ ܘܐܰܣ ܣܘܪܝܳܝܶܐ ܒܪܝܟ݂ܶܐ ܟܷܐܘܕ݂ܥܝ ܐܘ ܡܶܕܰܢܐ ܘܟܳܡܝܰܩܪܝܠܰܗ ܟ݂ܘܕ ܟܳܠܳܙܰܡ.

ܐܝ ܕܰܝܪܐ ܟܳܡܩܰܕܡܐ ܐܝ ܬܷܫܡܷܫܬܰܬ݂ܶܐ ܒܰܢ ܢܳܫܶܐ ܕܟܝܬ ܐܶܒܰܗ. ܠܐ ܛܳܥܝܢܰܐ ܐܰܕ ܕܰܝܪܳܝܳܬ݂ܶܐ. ܐܝ ܬܷܫܡܷܫܬܐ ܪܰܒܬ݂ܐ ܕܟܳܡܩܰܕܡܝܠܰܗ ܐܰܕ ܕܰܝܪܳܝܳܬ݂ܶܐ ܒܝ ܕܰܝܪܰܬ݂ܶܐ ܠܐ ܟܷܐܘܬ݂ܝܐ ܠܬܷܚܟܝـܝܐ. ܐܘ ܛܰܥܢܐ ܪܰܒܐ ܕܝ ܕܰܝܪܐ ܥܰܠ ܚܰܨܰܝـܝܶـܗ ܝܐ. ܗܷܢܢܷܟ ܢܶܐ ܕܟܳܣܰܝܡܝ ܐܝ ܬܷܫܡܷܫܬܐ ܪܰܒܬ݂ܐ ܒܝ ܕܰܝܪܐ. ܟܳܡܚܰܕ݂ܪܝ ܐܘ ܡܘܟܠܐ ܕܰܢ ܢܳܫܶܐ ܕܝ ܕܰܝܪܐ، ܟܳܡܢܰܕ݂ܦܝ ܐܝ ܕܰܝܪܐ ܘܟܳܡܩܰܒܠܝ ܐܰܣ ܣܳܥܘܪܶܐ ܡܗܰܝܡܢܶܐ ܕܟܳܐܬ݂ܷܢ ܠܝ ܕܰܝܪܰܬ݂ܶܐ ܘܕܝܠܳܢܳܐܝܬ ܐܰܢ ܢܶܫܶܐ ܡܫܝـܚܳـܝܶܐ ܣܘܪܝܳܝܶܐ. ܗܰܘܟ݂ܰܐ ܟܳܘܷܢ ܛܘܦܣܐ ܘܨܘܪܬܐ ܫܰܦܷܪܬܐ ܕܰܚ ܚܰܝܶܐ ܕܝ ܡܫܝـܚܳـܝܘܬ݂ܐ ܠܰܕ݂ ܕ݂ܰܝܦܶܐ ܕܝ ܕܰܝܪܐ ܘܟܳܐܒܷܢ ܗܷܪܓܐ ܛܰܘܘܐ ܠܟܘܠ ‌ܐܰܬ݂ܬܐ ܘܒܰܪܬ݂ܐ ܣܘܪܝܰܝܬܐ ܕܟܷܐܬ݂ܝܐ ܘܕܟܳܦܰܝܫܐ ܐܰܥܡܰܝـܝܶܗ ܒܝ ܕܰܝܪܐ.

ܒ. ܐܝ ܕܰܝܪܐ ܕܡܳܪܝ̱ ܝܰܥܩܘܒ ܐܘ ܚܒܝܫܳܝܐ

ܟܷܬܠܰܢ ܫܶܬ݂ ܕܰܝܪܶܐ ܚܪܶܢܶܐ ܒܝ ܡܰܪܥܝܬ݂ܐ ܕܛܘܪܥܰܒܕܝܢ ܕܟܷܬܢܶܐ ܥܰܡܝܪܶܐ ܘܦܬܝـܚܶܐ ܐܰܕܝܰܘܡܰܐ. ܚܕ݂ܐ ܡܰܢܢܶܗ ܐܝ ܕܰܝܪܐ ܕܡܳܪܝ̱ ܝܰܥܩܘܒ ܐܘ ܚܒܝܫܳܝܐ ܝܐ ܕܟܳܡܝܕܳܥܐ ܒܰܝܢ ܐܘ ܥܰܡܐ ܙܷܕ ܐܝ ܕܰܝܪܐ ܕܡܳܪܝ̱ ܝܰܥܩܘܒ ܕܨܰܠܷܚ. ܐܝ ܕܰܝܪܰܬ݂ܶܐ ܣܬܶܐ ܥܰܬܷܩܬܐ ܝܐ ܘܒܘ ܙܰܒܢܰܝܕ݂ܰܗ ܡܫܰܡܰܫܠܰܗ ܐܝ ܥܝܬܐ ܣܘܪܝܰـܝܬܐ ܟ݂ܘܕ ܟܘܪܣܝ ܕܝ ܚܰܣܝܘܬ݂ܐ ܕܛܘܪܥܰܒܕܝܢ ܘܐܰܪܒܰܥܡܐ ܐܷܫܢܶܐ ܣܬܶܐ ܟ݂ܘܕ ܟܘܪܣܝ ܕܦܰܛܷܪܝܰܪܟ݂ܘܬ݂ܐ ܕܛܘܪܥܰܒܕܝܢ. ܐܰܕܝܰܘܡܰܐ ܟܷܬܠܰܢ ܒܝ ܕܰܝܪܰܬ݂ܶܐ ܕܰܝܪܳܝܐ، ܚܰܡܡܷܫ ܕܰܝܪܳܝܳܬ݂ܶܐ، ܡܰܠܦܳܢܐ، ܥܰܣܪܐ ܝܳܠܘܦܶܐ ܘܡܕܰܝܠܳܢܐ. ܐܘ ܪܝܫܐ ܕܝ ܕܰܝܪܐ ܐܰܕܝܰܘܡܰܐ ܐܰܒܘܢܰܐ ܕܰܝܪܳܝܐ ܕܰܢܝܐܶܝܠ ܐܘ ܩܘܣܢܳܝܐ ܝܐ. ܡܶܩܷܡ ܡܶܢܶܗ ܐܘ ܪܝܫܕܰܝܪܐ ܕܝ ܕܰܝܪܐ ܐܘ ܡܚܰܣܝܐ ܕܕܰܝܪܳܝܐ ܝܰܥܩܘܒ ܐܘ ܒܳܬܳܝܐ ܘܰܐ. ܐܰܕ ܕܰܝܪܳܝܳܬ݂ܶܐ ܟܳܡܫܰܡܫܝ ܒܝ ܕܰܝܪܐ ܘܟܳܡܥܰܘܢܝ ܐܘ ܕܰܝܪܳܝܐ ܒܝ ܬܷܫܡܷܫܬܐ ܕܝ ܕܰܝܪܐ ܘܐܰܝ ܝܳܠܘܦܶܐ ܕܟܳܩܳܪܷܢ ܒܝ ܡܰܕܪܰܫܬܐ ܕܝ ܕܰܝܪܐ. ܐܝ ܕܰܝܪܐ ܫܘܒܗܳܪܐ ܝܐ ܠܘ ܥܰܡܐ ܣܘܪܝܳܝܐ ܟܳܫܷܒܗܐ ܠܝ ܘܰܪܕܐ ܒܰܝܢ ܐܰܟ ܟܘܒܶܐ ܒܝ ܩܪܝܬܐ ܘܟܳܐܒܐ ܫܘܦܪܐ ܡܚܰܠܦܐ ܠܝ ܩܪܝܬ݂ܐ ܕܨܰܠܷܚ ܕܐܰܕܝܰܘܡܰܐ ܠܐ ܦܰܝܷܫ ܐܶܒܰܗ ܢܳܫܶܐ ܡܘ ܥܰܡܰܝܕ݂ܰܢ ܐܘ ܣܘܪܝܳܝܐ ܓ݂ܶܪ ܡܶܐ ܬܰܪܬܶܐ ܢܝܫܶܐ ܒܝ ܩܪܝܬ݂ܐ ܘܐܰܢ ܢܳܫܶܐ ܕܟܳܦܰܝܫܝ ܒܝ ܕܰܝܪܐ. ܐܘ ܫܘܦܪܐ ܕܝ ܕܰܝܪܰܬ݂ܶܐ ܪܰܒܐ ܝܐ ܘܐܰܠܳܗܐ ܡܥܰܘܷܢ ܐܘ ܕܰܝܪܳܝܐ ܘܐܰܕ ܕܰܝܪܳܝܳܬ݂ܶܐ ܕܟܷܬܢܶܐ ܒܝ ܕܰܝܪܐ ܘܟܳܢܷܛܪܝ ܠܝ ܕܰܝܪܰܬ݂ܶܐ ܕܟܷܬܝܐ ܨܘܪܬܐ ܫܰܦܷܪܬܐ ܕܝ ܡܫܝـܚܳـܝܘܬ݂ܐ ܒܝ ܩܪܝܬ݂ܐ. 

ܓ. ܐܝ ܕܰܝܪܐ ܕܡܳܪܝ̱ ܐܰܒܪܳܗܳܡ ܘܡܳܪܝ̱ ܗܳܒܝܠ

ܟܷܬܠܰܢ ܕܰܝܪܐ ܚܪܶܬܐ ܕܟܳܡܷܩܪܳܝܐ ܐܝ ܕܰܝܪܐ ܕܡܳܪܝ̱ ܐܰܒܪܳܗܳܡ ܘܡܳܪܝ̱ ܗܳܒܝܠ ܒܡܷܕ݂ܝܰܕ݂. ܡܳܪܝ̱ ܗܳܒܝܠ ܚܰܐ ܡܰܬ ܬܰܠܡܝܕ݂ܶܐ ܕܝ ܕܰܝܪܐ ܕܡܳܪܝ̱ ܓܰܒܪܐܝܠ ܘܰܐ. ܐܰܙܙܶܗ ܡܰܥܡܰܪܠܶܗ ܐܝ ܕܰܝܪܐ ܒܘ ܩܘܪܘܐ ܕܡܷܕ݂ܝܰܕ݂. ܟܝܬ ܐܶܒܰܗ ܡܢܰܘܳܬ݂ܶܐ ܡܰܓ ܓܰܪܡܶܐ ܕܡܳܪܝ̱ ܐܰܒܪܳܗܳܡ ܕܟܷܬܘܰܐ ܐܘ ܡܰܠܦܳܢܐ ܕܡܳܪܝ̱ ܒܰܪܨܰܘܡܐ ܐܘ ܪܝܫܐ ܕܰܐܢ ܐܰܒܝܠܶܐ. ܐܰܕܝܰܘܡܰܐ ܐܝ ܕܰܝܪܰܬ݂ܶܐ ܡܚܰܬ݂ܷܚܬ݂ܐ ܒܝ ܝܰܨܝܦܘܬ݂ܐ ܕܘ ܥܰܡܐ ܕܡܷܕ݂ܝܰܕ݂ ܘܒܝ ܝܰܨܝܦܘܬ݂ܐ ܕܘ ܚܰܣܝܐ ܕܝ ܡܰܪܥܝܬ݂ܐ ܕܛܘܪܥܰܒܕܝܢ. ܐܰܒ ܒܶܝܬ݂ܩܒܘܪܶܐ ܕܡܷܕ݂ܝܰܕ݂ ܟܘܠܠܶܗ ܚـܝܕ݂ܳܪܰܗ ܕܝ ܕܰܝܪܐ ܢܶܐ. ܐܝ ܕܰܝܪܐ ܦܬܷܚܬܐ ܝܐ ܘܟܳܦܰܝܫܝ ܐܶܒܰܗ ܐܰܣ ܣܳܥܘܪܶܐ ܣܘܪܝܳܝܶܐ ܕܟܳܐܬ݂ܷܢ ܡܶܐ ܐܰܘܪܘܦ݁ܰܐ ܘܐܰܓ ܓܰܠܘܳܝܶܐ ܣܬܶܐ ܟܳܣܷܬܪܝ ܐܶܒܰܗ ܗܘܠ ܕܚܳܙܷܢܢܶܗ ܕܘܟܬ݂ܐ ܘܟܳܦܰܝܫܝ ܒܟܘܠ ܬ݂ܢܝـܚܘܬ݂ܐ ܒܰܒ ܒܷܢܝܳܢܶܐ ܕܡܰܥܷܡܪܝ ܡܶܐ ܚܰܬ݂ܐ. ܒܷܬ݂ܷܪ ܡܶܐ ܕܡܫܰܢܶܠܶܗ ܠܕܰܝܪܳܝܐ ܐܰܒܪܳܗܳܡ ܐܘ ܡܷܕ݂ܝܳـܝܐ ܕܟܷܬܘܰܐ ܐܶܒܰܗ، ܟ݂ܰܠܝܐ ܡܰܕ ܕܰܝܪܳܝܶܐ. ܐܰܕܝܰܘܡܰܐ ܟܳܚܳـܝܰܪܠܰܗ ܐܘ ܡܥܰܕܪܳܢܐ ܕܘ ܪܝܫܐ ܕܘ ܡܰܘܬܒܐ ܕܰܥ ܥܝܬܳܬ݂ܶܐ ܕܡܷܕ݂ܝܰܕ݂ ܝܰܘܣܶܦ ܬܘܪܟܰܪ ܕܒܶܐ ܡܰܩܣܝ-ܐܰܠܝܰܐܣ.

ܕ. ܐܝ ܕܰܝܪܐ ܕܡܳܪܝ̱ ܐܰܘܓܝܢ

ܕܰܝܪܐ ܚܪܶܬܐ ܡܰܕ ܕܰܝܪܰܢܝ: ܐܝ ܕܰܝܪܐ ܕܡܳܪܝ̱ ܐܰܘܓܝܢ ܝܐ. ܕܰܝܪܐ ܥܰܬܷܩܬܐ ܘܓܱܠܱܒܶܐ ܡܫܰܡܰܗܬܐ ܝܐ. ܐܰܕܝܰܘܡܰܐ ܟܳܡܝܕ݂ܳܥܐ ܟ݂ܘܕ ܐܝ ܕܰܝܪܐ ܥܰܬܷܩܬܐ ܕܟܷܬܝܐ ܦܬܷܚܬܐ ܘܥܰܡܷܪܬܐ ܒܕܰܝܪܳܝܶܐ ܒܰܝܢ ܐܰܕ ܕܰܝܪܶܐ ܕܒܘ ܥܘܠܡܐ. ܐܝ ܕܰܝܪܐ ܕܡܳܪܝ̱ ܐܰܘܓܝܢ ܒܷܬ݂ܷܪ ܡܶܐ ܕܦܰܝـܝܫܳܘܰܐ ܐܰܪܒܥܝ ܐܷܫܢܶܐ ܟ݂ܠܝܬ݂ܐ ܕܠܐ ܢܳܫܶܐ ܐܰܠܳܗܐ ܡܕܰܒܰܪܠܶܠܰܗ ܐܰܒܘܢܰܐ ܕܰܝܪܳܝܐ ܝܳܩܷܢ ܐܘܢܦܰܐܠ ܕܒܶܐ ܝܰܥܩܘܒ ܕܐܳܬ݂ܶܐ ܘܕܦܳܬܷܚ ܐܘ ܬܰܪܥܰܝܕ݂ܰܗ. ܐܝ ܕܰܝܪܐ ܐܘܥܕܐ ܦܬܷܚܬܐ ܝܐ ܠܝ ܨܠܘܬ݂ܐ ܘܠܝ ܬܷܫܡܷܫܬܐ ܪܘܚܳܢܰܝܬܐ. ܐܘ ܕܰܝܪܳܝܐ ܟܳܡܨܰܠܶܐ ܐܶܒܰܗ ܥܰܡ ܐܰܡ ܡܫܰܡܫܳܢܶܐ ܚܪܶܢܶܐ ܕܟܳܡܥܰܘܢܝܠܶܗ. ܘܗܰܘܝ ܚܶܕܳܬ݂ܐ ܘܫܘܓ݂ܠܐ ܓܱܠܱܒܶܐ ܐܶܒܰܗ ܒܰܢ ܐܷܫܢܶܐ ܚܰܪܳܝܰܢܝ ܒܝ ܝܰܨܝܦܘܬܐ ܕܘ ܚܰܣܝܐ ܕܝ ܡܰܪܥܝܬ݂ܐ ܘܕܘ ܥܰܡܐ ܡܗܰܝܡܢܐ ܕܷܡܩܰܕܰܡܠܶܗ ܐܰܙ ܙܷܕܩܳܬ݂ܰܝܕ݂ܶܗ ܠܝ ܕܰܝܪܐ. ܐܝ ܕܰܝܪܐ ܟܝܬ ܐܶܒܰܗ ܐܰܕܝܰܘܡܰܐ ܕܰܝܪܳܝܐ ܘܡܕܰܝܠܳܢܐ ܘܟܡܐ ܝܳܠܘܦܶܐ ܕܟܳܩܳܪܷܢ ܬܰܡܐ. 

(ܢܘܗܳܪܐ ܕܘ ܡܬܰܪܨܳܢܐ: ܟܝܬܐ ܐܘܥܕܐ ܕܰܝܪܳܝܐ ܕܰܘܝܕ ܟܰܐܪܠܝ ܣܬܶܐ ܕܐܰܬ݂ܝ ܡܶܐ ܕܶܠܡܷܢܗܳܪܣܬ.)

ܗ. ܐܝ ܕܰܝܪܐ ܕܡܳܪܝ̱ ܡܰܠܟܶܐ

ܐܝ ܕܰܝܪܐ ܕܡܳܪܝ̱ ܡܰܠܟܶܐ ܕܟܷܬܝܐ ܩܰܪܘܬܐ ܠܝ ܩܪܝܬܐ ܕܐܰܪܟܰܚ، ܚܕ݂ܐ ܡܰܕ ܕܰܝܪܶܐ ܥܰܬܝܩܶܐ ܕܛܘܪܥܰܒܕܝܢ ܝܐ. ܠܘ ܓܳܪܰܐܢ ܕܝ ܬܷܫܥܝܬ݂ܐ ܕܡܳܪܝ̱ ܡܰܠܟܶܐ ܐܘ ܩܰܕܝܫܐ، ܡܳܪܝ̱ ܡܰܠܟܶܐ ܐܘ ܐܰܒܪܐ ܕܝ ܚܳܬ݂ܐ ܕܡܳܪܝ̱ ܐܰܘܓܝܢ ܝܐ. ܐܝ ܕܰܝܪܰܬ݂ܶܐ ܟܷܬܠܰܗ ܬܷܫܥܝܬ݂ܐ ܓ݂ܱܠܱܒܶܐ ܒܰܣܷܡܬܐ ܘܐܰܬ݂ܝ ܐܰܥܠܰܗ ܙܰܒܢܶܐ ܓ݂ܱܠܱܒܶܐ ܡܰܝـܝܪܶܐ. ܢܰܩܠܰܘܰܬ ܓ݂ܱܠܱܒܶܐ ܠܰܚ ܚܰܢܦܶܐ ܡܰܚܷܪܘܰܠܠܶܗ ܐܶܠܐ ܠܘ ܥܰܡܐ ܣܘܪܝܳܝܐ ܕܷܒܪܝܬ݂ܐ ܟܘܠܰܗ ܘܕܝܠܳܢܳܐܝܬ݂ ܠܘ ܥܰܡܐ ܕܐܰܪܟܰܚ ܕܝܣܰܐ ܡܰܥܷܡܪܰܠܠܶܗ. ܐܝ ܕܰܝܪܐ ܟܷܬܠܰܗ ܬܪܶܐ ܕܰܝܪܳܝܶܐ ܘܬܰܪܬܶܐ ܕܰܝܪܳܝܳܬ݂ܶܐ ܟܰܫܝܪܶܐ ܘܟܡܐ ܝܳܠܘܦܶܐ ܕܟܳܩܳܪܷܢ ܐܶܒܰܗ. ܐܰܥ ܥܳܡܘܪܶܐ ܕܝ ܕܰܝܪܐ ܣܝܡܰܠܠܶܗ ܦܰܪܕܰܝܣܐ ܕܰܐܠܳܗܐ ܒܰܓ ܓܰܢܶܐ ܘܒܰܚ ܚܰܩܠܳܬ݂ܶܐ ܘܒܰܒ ܒܷܣܬܳܢܶܐ ܕܣܷܡܡܶܗ ܚܶܕ݂ܳܪܰܗ ܘܫܘܓ݂ܠܐ ܓ݂ܱܠܱܒܶܐ ܫܓ݂ܷܠܠܶܗ ܐܶܒܰܗ. ܟܘܠ ܚܰܐ ܕܙܳܝܷܪ ܐܝ ܕܰܝܪܰܬ݂ܶܐ ܓܷܕ ܡܳܝܷܕ ܪܘܚܐ ܚܰܬ݂ܬܐ ܘܪܘܚܐ ܒܰܣܷܡܬܐ ܡܰܩ ܩܰܕܝܫܰܝܕ݂ܰܗ. ܓܷܕ ܡܳܝܷܕ ܚܰܝܠܐ ܘܠܶܒܐ ܠܘ ܫܘܓ݂ܠܐ ܡܝ ܟܰܫܝܪܘܬ݂ܐ ܘܡܘ ܫܘܓ݂ܠܐ ܕܰܕ ܕܰܝܪܳܝܶܐ ܘܕܰܕ ܕܰܝܪܳܝܳܬ݂ܶܐ ܕܟܷܬܢܶܐ ܐܶܒܰܗ. ܐܘ ܪܝܫܐ ܕܝ ܕܰܝܪܐ ܕܰܝܪܳܝܐ ܐܝܫܷܥ ܐܰܛܰܫ ܕܒܶܐ ܒܰܫܫܐ ܐܘ ܩܘܣܢܳܝܐ ܝܐ ܘܐܘ ܡܥܰܘܢܳܢܰܝܕ݂ܶܗ ܕܰܝܪܳܝܐ ܥܱܙܝܙ ܫ̰ܰܠܝܟ ܕܒܶܐ ܚܰܘܫܰܒ ܐܘ ܐܰܪܟܰܚܳـܝܐ ܝܐ. ܐܰܬ ܬܰܪܬܶܐ ܕܰܝܪܳܝܳܬ݂ܶܐ ܚܕ݂ܐ ܐܷܫܡܰܗ ܕܰܝܪܰܝܬܐ ܙܶܪܐ ܘܐܝ ܚܪܶܬܐ ܕܰܝܪܰܝܬܐ ܢܝܣܰܢܶܐ ܟܳܡܫܰܡܫܝ ܬܷܫܡܷܫܬܐ ܒܪܷܟ݂ܬܐ ܒܝ ܕܰܝܪܐ ܘܟܳܡܥܰܘܢܝ ܐܰܟ ܟܡܐ ܬܰܠܡܝܕ݂ܶܐ ܕܟܳܝܷܠܦܝ ܠܶܫܳܢܐ ܣܘܪܝܳܝܐ ܒܝ ܕܰܝܪܐ.

ܘ. ܐܝ ܕܰܝܪܐ ܕܡܳܪܝ̱ ܝܰܥܩܘܒ ܕܩܰܪܢܐ

ܕܐܳܬ݂ܝܢܰܐ ܠܝ ܕܰܝܪܐ ܕܡܳܪܝ̱ ܝܰܥܩܘܒ ܕܩܰܪܢܐ. ܐܝ ܕܰܝܪܰܬ݂ܶܐ ܫܒܳܒܬܐ ܝܐ ܕܝ ܩܪܝܬ݂ܐ ܕܒܰܕܷܒܒܶܐ. ܟ݂ܘܕ ܓ݂ܱܠܱܒܶܐ ܡܰܩ ܩܷܪܝܰܘܳܬ݂ܰܝܕ݂ܰܢ ܕܛܘܪܐܝܙܠܐ، ܒܰܕܷܒܒܶܐ ܣܬܶܐ ܦܰܝـܝܫܳܘܰܐ ܕܠܐ ܡܳܪܶܐ ܘܐܝ ܕܰܝܪܐ ܣܬܶܐ ܟ݂ܰܠܝܳܘܰܐ ܡܶܐ ܙܰܒܢܐ ܝܰܪܝܟ݂ܐ. ܦܰܝـܝܫܐ ܚܰܪܘܬܐ ܗܘܠ ܕܐܰܠܳܗܐ ܡܰܚܷܬܠܶܗ ܒܠܶܒܶܗ ܕܰܡ ܡܗܰܝܡܢܶܐ ܒܰܕܷܒܒܳܝܶܐ ܡܶܩܷܡ ܒܷܟܡܐ ܐܷܫܢܶܐ ܘܩܰܝـܝܡܝ ܩܘܡ ܐܘ ܛܰܥܢܐ ܕܘ ܣܝܳܡܰܝܕ݂ܰܗ ܘܣܝܡܰܠܠܶܗ ܒܓܰܒܳܪܘܬ݂ܐ. ܐܰܡ ܡܗܰܝܡܢܶܐ ܣܘܪܝܳܝܶܐ ܘܕܝܠܳܢܳܐܝܬ݂ ܐܘ ܥܰܡܐ ܕܒܰܕܷܒܒܶܐ ܣܷܡܡܶܗ ܫܘܓ݂ܠܐ ܪܰܒܐ ܐܶܒܰܗ. ܡܚܰܬ݂ܷܚܬ݂ܰܠܠܶܗ ܘܡܰܩܝܡܰܠܠܶܗ ܒܘ ܦܣܳܣܐ ܕܘ ܚܰܣܝܐ ܕܝ ܡܰܪܥܝܬ݂ܐ ܕܛܘܪܥܰܒܕܝܢ. ܒܷܬ݂ܷܪ ܡܶܐ ܕܚܰܕ݂ܝܪܐ ܠܰܐܠܳܗܐ، ܫܘܒܚܐ ܠܐܷܫܡܶܗ، ܡܕܰܒܰܪܠܶܠܰܗ ܐܰܒܘܢܰܐ ܕܰܝܪܳܝܐ ܐܰܚܐ ܡܶܐ ܟܰܦܪܐ ܐܝ ܥܶܠܰܝܬܐ ܘܐܰܬ݂ܝ ܘܝܰܬܘ ܐܶܒܰܗ. ܐܝ ܕܰܝܪܐ ܗܰܘܝܐ ܪܷܡܙܐ ܫܰܦܝܪܐ ܕܝ ܡܫܝـܚܳـܝܘܬ݂ܐ ܒܪܝܫܶܗ ܕܝ ܩܰܪܩܰܦܬܐ ܕܘ ܛܘܪܐ ܕܝ ܒܰܓܳܟܶܐ ܕܟܷܬܝܐ ܐܘ ܛܘܪܐ ܕܓܰܘܓܰܠ. ܕܰܝܪܳܝܐ ܐܰܚܐ، ܕܰܝܪܳܝܐ ܥܠܰܝܡܐ ܟܰܫܝܪܐ ܟܳܡܩܰܪܘ ܩܶܪܳܘܐ ܐܰܠܳܗܳܝܐ ܒܪܝܫܶܗ ܕܘ ܛܘܪܰܘܐ ܠܰܐܠܳܗܐ ܡܷܚܠܷܦ ܐܘ ܥܰܡܐ ܟܘܠܶܗ ܘܟܳܫܳܓ݂ܷܠ ܒܝ ܕܰܝܪܐ ܒܠܶܒܐ ܒܰܣܝܡܐ ܘܟܳܢܳܛܰܪܠܰܗ ܢܰܕ݂ܷܦܬܐ ܥܰܡ ܬܪܶܐ ܡܕܰܝܠܳܢܶܐ ܕܟܳܡܥܰܘܢܝܠܶܗ ܒܘ ܫܘܓ݂ܠܐ ܕܝ ܕܰܝܪܐ.

ܙ. ܐܝ ܕܰܝܪܐ ܕܝ ܝܳܠܕܰܬ݂ ܐܰܠܳܗܐ ܕܚܰܐܚ

ܕܐܳܬ݂ܝܢܰܐ ܐܰܢܢܰܩܩܰܐ ܠܝ ܕܰܝܪܐ ܕܝ ܝܳܠܕܰܬ݂ ܐܰܠܳܗܐ ܕܟܷܬܝܐ ܒܝ ܩܪܝܬ݂ܐ ܕܚܰܐܚ. ܐܝ ܕܰܝܪܰܬ݂ܶܐ، ܚܕ݂ܐ ܡܰܕ ܕܰܝܪܳܬ݂ܶܐ ܥܰܬܝܩܶܐ ܕܛܘܪܥܰܒܕܝܢ ܝܐ. ܠܘ ܓܳܪܰܐܢ ܕܝ ܬܷܫܥܝܬ݂ܐ ܕܘ ܫܶܬܳܣܐ ܕܝ ܕܰܝܪܐ، ܟܷܐܡܡܝ ܐܰܡ ܡܓܘܫܶܐ ܕܐܰܬ݂ܷܢܘܰܐ ܠܝ ܣܳܥܘܪܘܬ݂ܐ ܕܷܡܫܝـܚܐ ܒܝ ܕܥܰܪܬܐ ܡܰܚܰܬܬܶܗ ܐܰܫ ܫܶܬܶܣܶܐ ܕܝ ܕܰܝܪܰܬ݂ܶܐ. ܥܰܠ ܗܰܘܟ݂ܰܐ ܐܝܕ݂ܷܥܬܐ ܝܐ ܒܘ ܥܘܠܡܐ ܣܘܪܝܳܝܐ ܟܘܠܶܗ. ܐܝ ܕܰܝܪܐ ܕܝܳܠܕܰܬ݂ ܐܰܠܳܗܐ ܐܘ ܒܷܢܝܳܢܰܝܕ݂ܰܗ ܢܰܥܝܡܐ ܝܐ، ܒܰܣ ܓ݂ܱܠܱܒܶܐ ܫܰܦܝܪܐ ܝܐ ܘܗܘܠ ‌ܐܰܕܝܰܘܡܰܐ ܦܰܝܷܫ ܢܛܝܪܐ ܒܘ ܚܰܝܠܐ ܕܰܐܠܳܗܐ. ܐܰܢ ܢܳܫܶܐ ܕܝ ܩܪܝܬ݂ܐ ܕܟܷܬܢܶܐ ܟܘܠܠܶܗ ܣܘܪܝܳܝܶܐ ܟܳܢܷܛܪܝܠܶܗ. ܟܝܬ ܐܶܒܰܗ ܡܰܕܪܰܫܬܐ ܕܘ ܣܘܪܝܳـܝܐ ܘܟܳܩܳܪܷܢ ܐܰܢ ܢܰܥܝܡܶܐ ܕܝ ܩܪܝܬܐ ܐܶܒܰܗ. ܐܝ ܕܰܝܪܐ ܦܬܷܚܬܐ ܝܐ ܠܝ ܬܷܫܡܷܫܬܐ ܕܟܘܠܠܶܗ ܐܰܢ ܢܳܫܶܐ ܕܝ ܩܪܝܬ݂ܐ ܘܠܰܣ ܣܳܥܘܪܶܐ ܕܟܳܐܬ݂ܷܢ ܡܘ ܥܰܡܰܝܕ݂ܰܢ ܐܘ ܡܫܝـܚܳـܝܐ ܣܘܪܝܳܝܐ. ܟܷܐܙܙܶܗ ܘܟܳܐܬ݂ܶܠܰܗ ܣܳܥܘܪܶܐ ܓ݂ܱܠܱܒܶܐ ܘܒܘ ܫܰܗܪܰܝܕ݂ܰܗ ܟܳܐܬ݂ܶܠܰܗ ܢܳܫܶܐ ܓ݂ܱܠܱܒܶܐ ܡܰܩ ܩܷܪܝܰܘܳܬ݂ܶܐ ܕܚܶܕ݂ܳܪܰܗ ܘܡܶܐ ܠܰܪܘܰܠ. ܟܳܐܬ݂ܷܢ ܠܝ ܨܠܘܬ݂ܐ ܕܡܰܝܕܝ ܐܝ ܒܘܪܷܟܬ݂ܐ ܕܝ ܝܳܠܕܰܬ݂ ܐܰܠܳܗܐ.

ܚ. ܐܝ ܕܰܝܪܐ ܕܡܳܪܝ̱ ܐܰܚܐ ܕܟܰܦܪܐ ܐܝ ܥܶܠܰܝܬܐ

ܟܷܬܠܰܢ ܕܰܝܪܐ ܚܪܶܬܐ ܥܰܠ‌ ܐܷܫܡܶܗ ܕܘ ܩܰܕܝܫܐ ܡܳܪܝ̱ ܐܰܚܐ. ܐܝ ܕܰܝܪܰܬ݂ܶܐ ܕܚܰܬ݂ܐ ܦܬܝـܚܐ ܐܰܕܫܰܬܐ ܩܰܪܘܬܐ ܝܐ ܠܝ ܩܪܝܬ݂ܐ ܕܟܰܦܪܐ ܐܝ ܥܶܠܰܝܬܐ. ܟ݂ܘܕ ܓ݂ܱܠܱܒܶܐ ܡܰܩ ܩܷܪܝܰܘܳܬ݂ܰܝܕ݂ܰܢ ܕܘ ܛܘܪܐ، ܟܰܦܪܐ ܐܝ ܥܶܠܰܝܬܐ ܣܬܶܐ ܠܐ ܦܰܝܷܫ ܐܶܒܰܗ ܣܘܪܝܳܝܶܐ ܘܐܝ ܕܰܝܪܐ ܕܟܷܬܝܐ ܒܘ ܩܘܪܘܰܝܕ݂ܰܗ ܦܰܝـܝܫܳܘܰܐ ܟ݂ܠܝܬ݂ܐ ܙܰܒܢܐ ܝܰܪܝܟ݂ܐ ܘܚܰܪܘܬܐ ܘܰܐ ܗܘܠ ܡܶܩܷܡ ܟܡܐ ܐܷܫܢܶܐ. ܐܰܡ ܡܗܰܝܡܢܶܐ ܕܟܰܦܪܐ ܐܝ ܥܶܠܰܝܬܐ ܒܘ ܥܶܘܳܢܐ ܕܘ ܚܘܕ݂ܪܰܬ݂ܬ݂ܶܗ ܕܟܷܬܝܐ ܪܰܟܝܘܐ ܒܝ ܓܳܠܘܬ݂ܐ. ܩܰܝـܝܡܝ ܩܘܡ ܐܘ ܛܰܥܢܐ ܕܘ ܣܝܳܡܰܝܕ݂ܰܗ ܘܣܝܡܰܠܠܶܗ ܫܰܦܝܪܐ. ܣܷܡܡܶܗ ܫܘܓ݂ܠܐ ܪܰܒܐ ܐܶܒܰܗ ܘܡܚܰܬ݂ܷܚܬ݂ܰܠܠܶܗ ܘܡܰܩܝܡܰܠܠܶܗ. ܒܷܬ݂ܷܪ ܡܶܐ ܕܚܰܕ݂ܝܪܐ ܡܰܚܰܬܬܶܗ ܐܶܒܰܗ ܡܕܰܝܠܳܢܐ ܕܗܳܘܶܠܰܗ ܢܳܛܘܪܐ ܒܘ ܐܰܓ݂ܪܰܝܕ݂ܶܗ ܒܣܰܒܪܐ ܕܝܰܘܡܐ ܕܘܥܪܝ ܘܗܘܝܐ ܐܝ ܕܰܝܪܰܬ݂ܬ݂ܶܗ ܚܰܕ݂ܷܪܬܐ.
        </p>
          <!-- Repeat the <p> element as needed -->
      </div>

      <div type="transcription">
        <p xml:lang="en">
          <anchor xml:id="test.latn.1" corresp="test.syr.1"/>
          <!-- For the xml:id in this div, you would want to change the system so that it says filename.trans.1 -->
          Ad dayre ftiḥe d bi marciṯo d Ṭurcabdin
        </p>
          <!-- Repeat the <p> element as needed -->
      </div>
    </body>
  </text>
</TEI>
