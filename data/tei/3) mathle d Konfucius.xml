<TEI xmlns="http://www.tei-c.org/ns/1.0"><teiHeader><fileDesc><titleStmt><title/><author>KawmePC</author></titleStmt><editionStmt><edition><date>2017-06-12</date></edition></editionStmt><publicationStmt><p>unknown</p></publicationStmt><sourceDesc><p>Converted from a Word document</p></sourceDesc></fileDesc><encodingDesc><appInfo><application xml:id="docxtotei" ident="TEI_fromDOCX" version="2.15.0"><label>DOCX to TEI</label></application></appInfo></encodingDesc><revisionDesc><listChange><change><date>2018-03-16T14:51:35Z</date><name>KawmePC</name></change></listChange></revisionDesc></teiHeader><text><body><p>ܥܷܣܪܝ ܡܰܬܼܠܶܐ ܡܷܐ ܕܟܳܢܦܘܫ̰ܝܘܣ</p><p>ܟܳܢܦܘܫ̰ܝܘܣ(Konfüçyüs B.C. 551-479)</p><p>ܐ- ܡܶܐ ܕܰܪܒܶܗ ܕܷܡܨܰܥܪܰܬ ܠܝ ܥܘܬܡܐ، ܡܰܩܷܬܼ ܫܰܡܥܐ.</p><p>ܒ- ܐܰܢ ܢܳܫܶܐ ܟܳܡܰܢܩܷܨܝ ܐܘ ܐܝܩܳܪܐ  ܕܘ ܡܶܕܶܐ ܕܟܷܬܬܶܗ، ܐܶܠܳܐ ܟܳܡܪܰܡܷܪܡܝ ܐܘ ܡܶܕܶܐ ܕܠܰܬܬܶܗ</p><p>ܓ- ܠܰܬܝܐ ܐܘ ܓܘܒܐ ܥܰܡܘܩܐ، ܐܘ ܚܰܘܠܐ ܟܰܪܝܐ ܝܐ.</p><p>ܕ- ܐܘ ܒܰܪܢܳܫܐ ܕܟܳܛܳܠܰܒ (ܕܷܓܛܳܠܷܒ) ܡܶܐ ܪܘܚܶܗ ܓܼܰܠܰܒܶܐ ܘܡܰܢ ܢܳܫܶܐ ܐܷܫܡܐ، ܟܳܛܳܪܶܐ (ܓܛܳܪܶܐ) ܪܘܚܶܗ ܪܰܚܘܩܐ ܡܰܒ ܒܝܫܳܬܼܐ.</p><p>ܗ- ܝܰܐ ܚܙܰܝ ܕܰܪܒܐ، ܝܰܐ ܦܬܰܚ ܕܰܪܒܐ، ܝܰܐ ܣܬܶܐ ܡܬܰܟܼܷܪ ܡܘ ܕܰܪܒܐ.</p><p>ܘ- ܠܐ ܚܰܐ ܒܰܪܢܳܫܐ ܣܰܠܷܩ ܐܰܕ ܕܰܪܓܼܶܐ ܕܝ ܟܰܫܝܪܘܬ݂ܐ ܐܝܕܼܳܬܼܶܗ ܒܟܝܣܶܗ.</p><p>ܙ -ܐܘ ܥܰܫܩ- (ܐܝ ܚܘܒܐ) ܟܳܫܳܒܰܗ ܠܘ ܣܷܣܝܐ ܕܟܳܪܳܗܰܛ ܚܝܨܐ، ܠܐ ܡܘ ܗܰܦܿܨܳܪܐ ܟܰܦܳܗܰܡ ܘܠܐ ܟܼܰܒܪܐ ܟܰܡܰܨܷܬ݂.</p><p>ܚ- ܒܷܚܕܐ ܕܘܟܬܼܐ ܐܝܕܼܰܗ ܟܝܬ ܛܶܠܳܠܐ ܪܰܒܐ ܕܢܳܫܶܐ ܢܰܥܝܡܶܐ، ܝܕ݂ܰܥ ܬܰܡܐ ܟܰܠܰܗ ܟܳܛܰܘܥܐ ܐܝ ܫܷܡܫܐ.</p><p>ܛ- ܐܘ ܡܶܕܶܐ ܐܳܠܨܳܝܐ ܠܰܬܝܐ ܚܰܐ ܕܣܳܟ ܕܠܐ ܢܳܦܷܠ، ܐܶܠܐ ܟܘܠ ܕܢܳܦܷܠ ܕܩܳܕܷܪ ܕܩܳܝܷܡ ܝܐ.</p><p>ܝ- ܐܘ ܚܰܐ ܕܡܰܩܒܷܠ ܐܘ ܚܷܣ ܬܰܚܬܳܝܐ ܕܘ ܡܚܳܝܐ ܕܰܟ ܟܰܦܶܐ، ܡܰܥܢܰܬܘ ܡܚܰܠܶܠܶܗ ܐܘ ܡܚܳܝܐ ܕܰܟ ܟܰܦܶܐ.</p><p>ܝܐ- ܟܼܷܕ ܕܠܐ ܓܡܳܛܰܬ ܠܶܗ  ܘܟܼܷܕ ܕܟܝܒܘܟܼ ܡܣܰܟܪܰܬ ܟܘܠ ܡܶܕܶܐ ܦܠܰܚ.</p><p>ܝܒ- ܐܘ ܬܶܘܠܝܦܐ، ܬܰܪܬܶܐ ܢܰܩܠܰܬ ܝܠܳܦܐ ܝܐ.</p><p>ܝܓ- ܐܰܢ ܢܰܥܝܡܶܐ ܟܼܕܘ ܓܶܠܐ ܢܶܐ، ܐܰܪ ܪܰܒܶܐ ܣܬܶܐ ܟܼܕܝ ܗܰܘܰܐ ܢܶܐ. ܐܝ ܗܰܘܰܐ ܠܰܝܢܰܐ ܓܰܒܐ ܕܡܷܚܝܐ ܐܘ ܓܶܠܐ ܣܬܶܐ ܠܘ ܓܰܒܰܘܐ ܟܳܡܰܝܷܠ (ܓܡܰܝܷܠ).</p><p>ܝܕ- ܠܐ ܡܷܫܬܰܥܰܬ ܒܘ ܣܰܒܪܐ ܕܰܢ ܢܳܫܶܐ݂، ܕܠܡܳܐ (ܒܰܠܟܝ) ܐܘ ܡܶܕܶܐ ܕܟܷܬܬܶܗ ܟܘܠܶܗ ܗܝܝܶܐ ܝܐ.</p><p>ܝܗ- ܡܘ ܡܰܡܠܐ ܐܷܫܡܐ، ܐܷܫܡܐ ܟܳܡܝܬܰܢܕܰܡ (ܓܡܝܬܰܢܕܷܡ)؛ ܐܶܠܐ ܡܘ ܡܰܡܠܐ ܙܳܝܘܕܐ ܟܘܠ ܢܰܩܠܐ.</p><p>ܝܘ- ܗܘܠ ܕܠܐ ܡܢܰܕ݂ܦܰܬ ܐܝ ܣܩܷܦܬܐ ܕܘ ܬܰܪܥܰܝܕܼܘܟܼ، ܠܐ ܡܰܫܟܰܬ ܡܘ ܬܰܠܓܐ ܕܟܝܬ ܥܠ  ܐܝ ܓܳܪܐ ܕܘ ܫܒܳܒܱܝܕܼܘܟ݂.</p><p>ܝܙ- ܩܰܝ ܟܳܩܘܛܠܝܬܘ ܐܰܢ ܢܳܫܶܐ، ܟܠܰܝܘ ܐܷܫܡܐ ܗܷܢܢܷܟ ܓܷܕ ܡܰܝܬܼܝ.</p><p>ܝܚ- ܠܰܝܬ ܡܶܕܶܐ ܡܰܙܝܥܳܢܐ ܟܼܕܝ ܣܰܟܼܠܘܬܐ ܐܝܢܰܩܠܐ ܕܫܷܦܥܐ ܠܘ ܦܷܥܷܠ.</p><p>ܝܛ- ܐܝܢܰܩܠܰܐ ܕܐܷܕ݂ܥܰܬ ܟܝܬ ܡܶܕܶܐ ܕܟܷܬܝܐ ܒܟܝܢܘܬ݂ܐ ܘܕܠܐ ܐܷܙܙܘܟܼ ܒܷܬ݂ܪܶܗ، ܡܰܥܢܰܬܘ ܙܰܝܳܥܐ ܗܰܬ.</p><p>ܟ- ܐܘ ܚܰܐ ܕܠܰܬܠܶܗ ܦܳܬ݂ܐ ܐܝܢܰܩܠܰܐ ܕܗܳܘܶܐ ܒܚܰܝܠܐ، ܟܝܒܶܐ ܕܡܰܘܦܷܩ ܐܘ ܓܰܒܪܐ ܫܰܪܝܪܐ ܡܕܰܓܠܳܢܐ.</p><p>ܩܘܡܐ ܕܝܟ ܐܰܪܟܰܚܳܝܐ- 09/05/2017</p><p>ܛܘܪܥܰܒܕܝܢ</p></body></text></TEI>